SAMSUNG GENEL GİZLİLİK İLKESİNE İLİŞKİN ÖNEMLİ NOKTALAR


Kapsam
Bu Gizlilik İlkesi, Gizlilik İlkesine atıfta bulunan veya Gizlilik İlkesinin bağlantısını içeren Samsung cihazları, web sitesi veya her türlü çevrimiçi uygulama (hep birlikte "Hizmetlerimiz") için geçerlidir. Bu Gizlilik İlkesi, Hizmetlerimize erişmek için bir bilgisayar, cep telefonu, tablet veya TV kullanmanız fark etmeksizin geçerlidir.

Topladığımız Bilgiler
Hizmetlerimizle bağlantılı olarak aşağıdakiler dahil çeşitli türlerde bilgileri topluyoruz:
•	Doğrudan bize sunduğunuz bilgiler;
•	Hizmetlerimizi kullanmanız hakkında topladığımız bilgiler ve
•	Üçüncü taraf kaynaklardan elde ettiğimiz bilgiler.
Gizlilik İlkesinde açıklanmamış bilgileri toplamak için de onayınızı isteyebiliriz.

Bilgilerin Kullanılması ve Paylaşılması
Topladığımız bilgileri, diğer şeylerin yanı sıra şunlar için kullanırız:
•	Talep ettiğiniz Hizmetleri sunmak;
•	Deneyiminizi iyileştirebilmemiz için Hizmetleri nasıl kullandığınızı anlamak;
•	Kişiselleştirilmiş içerik ve reklam sunmak
•       Teslimat ve kurulum hizmetlerini gerçekleştirmek, satış sonrası bakım ve onarım işlemlerini gerçekleştirmek; 
•	Çeşitli mevzuatlardan kaynaklanan hukuki zorunlulukları yerine getirmek;
•	Grup Şirketleri yönetim raporlama ihtiyaçlarının karşılanması;
•	Yasal prosedürler dahil olmak üzere şirketin yasal haklarının kullanılmasının sağlanması;ve
•	Onayınızı almak kaydıyla başka amaçlar için.

Bilgilerinizi şu kurumlarla paylaşabiliriz:
•	Bağlı şirketler: ortak sahiplik veya kontrol yoluyla Samsung Electronics Co., Ltd. ile ilişkili şirketler.
•	İş ortakları: beğenebileceğiniz ürün ve hizmetler hakkında bilgi sunabilecek güvenilir şirketler.
•	Servis sağlayıcılar: Samsung adına hizmetler sunan şirketler.
•	Kolluk kuvvetleri: paylaşmamız istendiğinde veya Samsung ve kullanıcılarını korumak amacıyla.

Özel Ürün ve Hizmetler Hakkında Ek Bilgiler
•	Samsung Mobil
•	Smart TV

Bizimle Nasıl İletişime Geçeceksiniz?
1. Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-posta: Lütfen https://www.samsung.com veya https://help.content.samsung.com adresindeki müşteri hizmetleri departmanıyla iletişime geçin.
2. Samsung Electronics Istanbul Pazarlama ve Ticaret Ltd. Şti.
E-posta: info.tr@samsung.com


SAMSUNG GENEL GİZLİLİK İLKESİ
Yürürlüğe Girme Tarihi: 02/01/2018
Samsung Electronics Co., Ltd. ve bağlı kuruluşlarımız (“Samsung”, “biz”, “bizi”, “bizim”) müşterilerimiz için gizliliğin ne kadar önemli olduğunun bilincindeyiz bu nedenle bilgilerinizin nasıl toplandığı, kullanıldığı ifşa edildiği ve saklandığı konusunda açık olmaya çabalıyoruz. Bu Gizlilik İlkesinde bilgi konusundaki uygulamalarımız açıklanmaktadır. Bu Gizlilik İlkesi, Gizlilik İlkesine atıfta bulunan veya Gizlilik İlkesinin bağlantısını içeren Samsung cihazları, web siteleri veya her türlü çevrimiçi uygulama (hep birlikte "Hizmetlerimiz") için geçerlidir. Söz konusu hizmetler, web siteleri veya çevrimiçi uygulamalar için verilen müşteri desteği de buna dahildir.
Bu Gizlilik İlkesi tüm Hizmetlerimiz için geçerli olmakla birlikte, belirli Hizmetler ile bağlantılı uygulamalarımız hakkında ek bilgiler içeren bazı özel gizlilik ekleri de sunmaktayız. Bu ekler, kapsadıkları Hizmetleri kullanımınız için geçerlidir.
Bu Gizlilik İlkesinin Hizmetlerimize erişmek için bir bilgisayar, cep telefonu, tablet, TV veya başka bir cihaz kullanmanız fark etmeksizin de geçerli olabileceğini lütfen unutmayın. Hizmetlerimizi her kullandığınızda Gizlilik İlkesinde ve eklerinde açıkladığımız uygulamalara onay vermiş olduğunuz için Gizlilik İlkesini dikkatle okumanız önemlidir.
Ayrıca Gizlilik İlkesinde yapılan güncellemeleri de sık sık kontrol etmeniz gerekmektedir. Gizlilik İlkesini güncellersek ilgili Hizmetlerde bir bildiri yayınlayarak önemli olduğunu düşündüğümüz değişiklikleri size bildireceğiz. Böyle bir bildiri yayınlamamızın ardından Hizmetlerimize erişmeye veya onları kullanmaya devam ettiğiniz takdirde güncellemede belirtilen yeni ilkeleri kabul etmiş olacaksınız. Gizlilik İlkesinin en güncel sürümü her zaman https://account.samsung.com/membership/pp adresinde sunulacaktır. Gizlilik İlkesinin en son ne zaman güncellendiğini görmek için en üstte sunulan "yürürlüğe girme tarihini" kontrol edebilirsiniz.

HAKKINIZDA HANGİ BİLGİLERİ TOPLARIZ?

Doğrudan sunduğunuz bilgiler
Bazı Hizmetler bize doğrudan bilgi sunmanızı sağlar. Örneğin:
• Bazı hizmetlerimiz, kullanıcıların hesaplar veya profiller oluşturmanızı sağlar. Bu Hizmetlerle bağlantılı olarak hesabı veya profili oluşturmak için hakkınızda bazı bilgiler vermenizi isteyebiliriz. Örneğin bir Samsung hesabı oluşturduğunuzda adınız ve e-posta adresiniz gibi hakkınızdaki bazı bilgileri gönderebilirsiniz.
• Bizden bir ürün veya ücretli bir hizmet sipariş ederseniz siparişinizi işleme koymak için adınız, iletişim bilgileriniz, gönderim ve fatura adresleriniz ile kredi kartı bilgilerinizi isteyebiliriz.
• Hizmetlerimizden bazıları başka kişilerle iletişime geçmenizi sağlar. Bu iletişimler sistemlerimiz aracılığıyla iletilir.

Hizmetleri kullanmanızla ilgili bilgiler
Sunduğunuz bilgilere ek olarak Hizmetlerimizi kullanmanızla ilgili bilgileri cihazımızdaki yazılımlar aracılığıyla veya başka yöntemlerle toplayabiliriz. Örneğin şunları toplayabiliriz:
• Cihaz bilgileri: örneğin donanım modeli, IMEI numarası ve diğer benzersiz cihaz kimlikleri, MAC adresi, IP adresi, işletim sistemi sürümleri ve Hizmetlere erişmek için kullandığınız cihazın ayarları.
• Oturum bilgileri: örneğin Hizmeti ne zaman ve ne kadar süreyle kullandığınız, Hizmetler yoluyla girdiğiniz arama sorgusu terimleri ve cihazınıza yerleştirdiğimiz tanımlama bilgilerinde saklanan her türlü bilgi.
• Konum bilgileri: örneğin bazı Hizmetleri kullandığınızda bize iletilebilen, cihazınızın GPS sinyali veya yakınlardaki Wi-Fi erişim noktaları ve baz istasyonları hakkındaki bilgiler.
• Ses bilgileri: örneğin bir Hizmeti kumanda etmek için ses komutlarını kullandığınızda aldığımız (ve sunucularımızda saklayabileceğimiz) ses kayıtları. (Adımıza, konuşmayı metne dönüştürme hizmetleri sunan bir üçüncü taraf servis sağlayıcı ile çalışabileceğimizi lütfen unutmayın. Bu sağlayıcı, bazı ses komutlarını alarak saklayabilir.) Türkçe desteklenmemektedir.
• Hizmetleri kullanımınız hakkındaki diğer bilgiler; örneğin kullandığınız uygulamalar, ziyaret ettiğiniz İnternet siteleri ve bir Hizmet yoluyla sunulan içerik ile nasıl etkileşime girdiğiniz.

Üçüncü taraf kaynaklardan bilgiler
Herkese açık veya ticari olarak sunulan kaynaklardan (yasaların izin verdiği şekilde) hakkınızdaki bilgileri alabilir ve bunları, sizden veya sizin hakkınızda elde ettiğimiz diğer bilgiler ile birleştirebiliriz. Bu hizmetler ile bağlanmayı seçtiğinizde hakkınızdaki bilgileri üçüncü taraf sosyal ağ hizmetlerinden de alabiliriz.

Topladığımız Diğer Bilgiler
Sizinle, cihazınızla veya hizmetleri kullanımınız ile ilgili başka bilgileri de, toplama anında açıkladığımız yöntemlerle veya onayınıza tabi olması kaydıyla başka yöntemlerle toplayabiliriz.
Bazı türlerdeki bilgileri (örneğin Samsung hesap kaydı sırasında talep ettiğimiz bilgileri) vermemeyi seçebilirsiniz, ancak bu, bazı Hizmetleri kullanabilme kabiliyetinizi etkileyebilir.

BİLGİLERİNİZİ NASIL KULLANIRIZ?
Topladığımız bilgileri, şu amaçlar için kullanırız:
• sizi veya cihazınızı bir Hizmete kaydetmek için;
• talep ettiğiniz bir Hizmeti veya özelliği sunmak için;
• Hizmetlerimizle ilgili geçmiş faaliyetlerinize dayanarak kişiselleştirilmiş içerik ve kişiselleştirilmiş hizmetler sunmak için;
• kişiselleştirilmiş reklamların, sponsorlu içeriklerin sunulması ve promosyon iletişimlerinin gönderilmesi gibi reklam amaçlarıyla;
• pazar, müşteri, ürün ve hizmetlerimizin değerlendirilmesi ve analizi için (ürün ve hizmetlerimiz hakkında fikrinizi sormak ve müşteri anketlerini gerçekleştirmek dahil);
• Hizmetlerimizi iyileştirebilmemiz, yeni ürün ve hizmetler geliştirebilmemiz için insanların Hizmetlerimizi nasıl kullandıklarını anlamak amacıyla;
• cihazınıza bakım hizmetleri sunmak için;
• yasaların izin verdiği ölçüde ücretsiz ödül çekilişleri, ödüllü yarışmalar veya promosyonlar yürütmek için ve
• onayınızı almak kaydıyla başka amaçlar için.
Farklı Hizmetler veya cihazlar üzerinden topladıklarımız dahil, sizden veya hakkınızda topladığımız bilgileri bu Gizlilik İlkesi ile tutarlı amaçlar için birleştirebiliriz. Örneğin Samsung hesabı gerektiren tüm Hizmetlerde Samsung hesap bilgilerinizi kullanabiliriz. Ya da önerilerimiz, kişiselleştirilmiş içerikler ve kişiselleştirilmiş özellikler Hizmetlerdeki gelişmiş deneyiminizi temel alabilir. Verileri hangi amaçla birleştirdiğimize ve geçerli kanunların gereksinimlerine bağlı olarak, ilgili birleştirme işlemi üzerinde, örneğin cihaz veya uygulama ayarları menülerinde veya geçerli web sayfaları ziyaret edilerek, özel kontroller gerçekleştirilebilir.

BİLGİLERİNİZİ KİMLERE AÇIKLARIZ?
İzniniz olmadığı sürece bilgilerinizi, kendi bağımsız pazarlama veya ticari amaçlarımız için üçüncü taraflara açıklamayız. Ancak, topladığımız bilgileri şu kurumlara açıklayabiliriz:
• Bağlı Şirketler. Bilgileriniz, bu Gizlilik İlkesinde belirtilen amaçlar için Samsung bağlı şirketleri ile paylaşılabilir. "Bağlı şirket" terimi, ortak sahiplik veya yönetim yoluyla Samsung Electronics Co., Ltd. ile ilişkili şirketler anlamına gelmektedir. Bağlı şirketlerimiz, Samsung Electronics adını taşıyan şirketleri içermektedir. Bağlı şirketler arasında ortak sahiplik veya yönetim yoluyla ilişkilendirilen, örneğin Samsung SDS gibi başka şirketler de yer alabilir.
• İş Ortakları. Cep telefonu operatörleri dahil, güvenilir iş ortakları ile de bilgilerinizi paylaşabiliriz. Bu kuruluşlar, size talep ettiğiniz hizmetleri sunmak, ilgi alanlarınız hakkında tahminlerde bulunmak için bilgilerinizi kullanabilir ve size promosyon materyalleri, reklamlar ve başka materyaller sunabilir.
• Servis Sağlayıcılar. Bilgilerinizi, adımıza hizmet sunan şirketlere, örneğin faturalama konusunda bize yardım eden şirketlere veya bizim adımıza e-posta gönderen şirketlere açıklayabiliriz. Bu kurumların, bilgilerinizi bize hizmet sunmaktan başka amaçlar için kullanabilme olanakları sınırlandırılmıştır.
• Yasal Olarak veya Hizmetlerimizi Korumak için Gerektiğinde Diğer Taraflar. Aşağıdaki nedenlerle bilgilerinizi diğer taraflara açıkladığımız durumlar olabilir:
• yasalara uymak veya zorunlu yasal süreçlere (arama emri veya başka mahkeme emri gibi) yanıt vermek için;
• Hizmetlerimizin tabi olduğu ilkelere uyulduğunu doğrulamak veya uyulmasını sağlamak için ve
• Samsung'un veya ilgili bağlı şirketlerimizin, iş ortaklarımızın veya müşterilerimizin haklarını, mülkünü veya güvenliğini korumak için.
• Kurumsal İşlemlerle Bağlantılı Diğer Taraflar. Bir birleşme veya devrin parçası olarak veya iflas halinde bilgilerinizi bir üçüncü tarafa açıklayabiliriz.
• Onayınızla veya Talimatınızla Diğer Taraflar. Bu Gizlilik İlkesinde belirtilen açıklamalara ek olarak, onay verdiğinizde veya ilgili paylaşımı talep ettiğinizde hakkınızdaki bilgileri üçüncü taraflarla paylaşabiliriz.

SEÇENEKLERİNİZ
Bilgilerinizi nasıl kullanacağımız hakkında size çeşitli seçenekler sunarız. İletişimde yer alan abonelikten çıkma talimatlarını izleyerek bizden promosyon iletişimleri alıp almama konusunda tercihlerde bulunabilirsiniz. Ek olarak ve çoğu zaman, belirli Hizmetler için ayarlarınızı değiştirerek veya size tam zamanda bildirimde bulunduğumuzda ya da ilgili web sayfalarını ziyaret ederek de seçimler yapabilirsiniz.

BİLGİLERİNİZİN GÜVENLİĞİNİ KORUMAK İÇİN NE YAPARIZ?
Hizmetler ile bağlantılı olarak topladığımız bilgilerin güvenliğini sağlamak için makul fiziksel ve teknik önlemler aldık. Ancak bilgilerinizi korumak için makul adımları atsak da hiçbir web sitesi, İnternet iletimi, bilgisayar sistemi veya kablosuz bağlantının tamamen güvenli olmadığını lütfen unutmayın.

VERİLERİN ULUSLARARASI AKTARIMINA ONAY VERME
Herhangi bir Hizmeti kullanarak veya herhangi bir Hizmete katılarak ve/veya bize bilgilerinizi sunarak bilgilerinizin ikamet ettiğiniz ülke dışında (ör. Türkiye'de) bu Gizlilik İlkesi ile tutarlı bir şekilde toplanması, aktarılması, saklanması ve işlenmesine onay vermiş olursunuz. Bilgilerinizin aktarılabileceği ülkelerde veri koruma kanunlarının ve diğer kanunların sizin ülkenizdekiler kadar kapsamlı olmayabileceğine lütfen unutmayın.

BİLGİLERİNİZE ERİŞİM
Bazı yargı bölgelerinin yasaları kapsamında, topladığımız bilgiler hakkındaki ayrıntıları ve bu bilgilerdeki tutarsızlıkların düzeltilmesini talep etme hakkına sahip olabilirsiniz. Diğer her türlü yasal kullanıcı hakkı aynı kalır. Yasaların izin vermesi halinde, bu olanağı size sunmamız karşılığında küçük bir ücret talep edebiliriz. Makul olmayacak derecede tekrarlanan, orantısız teknik çaba gerektiren, başkalarının gizliliğini tehlikeye atan, uygulanması kesinlikle mümkün olmayan veya başka bir şekilde yerel kanunlar uyarınca kendisine erişimin gerekmediği durumlar için işlem taleplerini reddedebiliriz. Bilgilerinize erişme talebinde bulunmak isterseniz lütfen https://www.samsung.com veya https://help.content.samsung.com adresinden müşteri hizmetleri bölümümüz ile iletişime geçin.

VERİ TUTMA
Hakkınızdaki bilgilerin, sadece işlenme amacı için gerektiği sürece veya herhangi bir sözleşme kapsamında gerekmesi halinde geçerli yasalar veya istatistik amaçları için uygun önlemlere tabi olması kaydıyla sunulmasını sağlamaya yönelik makul adımları atarız.

HİZMETLERİMİZE İLİŞKİN ÜÇÜNCÜ TARAF BAĞLANTILARI VE ÜRÜNLERİ
Hizmetlerimiz, üçüncü taraf web sitelerine ve kontrolümüz dışındaki hizmetlere bağlantı verebilir. Web siteleri veya diğer hizmetlerce toplanan hiçbir bilginin, gizliliği veya güvenliğinden sorumlu değiliz. Dikkatli olmanız ve kullandığınız üçüncü taraf web siteleri ve hizmetleri için geçerli gizlilik bildirimlerini incelemeniz gerekir.
Size, üçüncü tarafların geliştirdiği bazı ürün ve hizmetleri (örneğin Galaxy Apps veya Apps yoluyla sunulan uygulamalar) de sunabiliriz. Samsung, bu üçüncü taraf ürün veya hizmetleri için sorumlu değildir.
İçerik, Reklam veya Hizmetlerimize Yönelik İşlevsellik Sağlayan Üçüncü Taraflar
Hizmetlerimiz hakkında içerik, reklam veya işlevselliğin bir kısmı bize bağlı olmayan üçüncü taraflarca sunulabilir. Örneğin:
• İçerik sağlayıcılarının sunduğu video içeriklerini izlemenizi sağlarız;
• Galaxy Apps veya Apps aracılığıyla sunduğumuz uygulamalar üçüncü taraflarca geliştirilir;
• Bazı üçüncü taraflar, reklam hizmeti verebilir veya kullanıcıların hangi reklamları, ne sıklıkla gördüğünün ve reklamı izledikten sonra ne yaptığının kaydını tutabilir ve
• Hizmetler hakkındaki bazı materyalleri Facebook, Twitter, Google + ve LinkedIn gibi sosyal ağ hizmetleri üzerinden başka kişilerle paylaşmanızı sağlarız.
Bu üçüncü taraflar; tanımlama bilgileri, işaretler veya benzer teknolojilerin kullanılması dahil Hizmetleri kullanmanızla ilgili belirli bilgileri toplayabilir veya alabilir ve bu bilgiler zaman içerisinde toplanarak farklı web siteleri ve çevrimiçi hizmetler üzerinden toplanan bilgiler ile birleştirilebilir. Samsung, bu şirketlerin veri toplama ve kullanım uygulamalarını denetlemez. Bu şirketlerden bazıları, hedefli reklamları alıp almama konusunda tüketicilere seçim yapma olanağı sunmak için tasarlanan, sektörde geliştirilen programlara katılır. Daha fazla bilgi edinmek için lütfen Network Advertising Initiative "http://networkadvertising.org" ve Digital Advertising Alliance "http://www.aboutads.info/" tarafından işletilen web sitelerini ziyaret edin.
Bir sosyal paylaşım hizmetine bağlanırsanız oturum açmanızı sağlamak için bu hizmetten kimlik doğrulaması bilgilerinin yanı sıra bu hizmetlere bağlandığınızda almamıza izin verdiğiniz başka bilgileri alabilir ve saklayabiliriz.
Ayrıca, sizinle birlikte başka kişilerin de kullandığı bir cihaz üzerinden bir sosyal ağ hizmetine bağlanmayı seçerseniz diğer kullanıcıların bağlandığınız sosyal ağ hizmetinde hesabınızla bağlantılı olarak saklanan veya görüntülenen bilgileri görebileceğini unutmayın.

TANIMLAMA BİLGİLERİ, İŞARETLER VE BENZER TEKNOLOJİLER
Biz ve Hizmetlerimizle ilgili içerik, reklam veya başka işlevler sunan bazı üçüncü taraflar, Hizmetlerimizin bazı alanlarında tanımlama bilgileri, işaretler ve başka teknolojiler kullanabilir.

Tanımlama Bilgileri
Tanımlama bilgileri; bilgisayar, TV, cep telefonu ve diğer cihazlarınıza bilgi kaydeden küçük dosyalardır. Cihazınıza tanımlama bilgisi yükleyen kurumun farklı web siteleri, hizmetler, cihazlar ve/veya tarama oturumlarında sizi tanımasını sağlarlar. Tanımlama bilgileri, pek çok yararlı amaca hizmet eder. Örneğin:
• Tanımlama bilgileri, oturum açma bilgilerinizi hatırlayabildiğinden bir hizmette her oturum açtığınızda kimlik bilgilerini girmeniz gerekmez.
• Tanımlama bilgileri, bizim ve üçüncü tarafların, Hizmetlerin en çok hangi kısımlarının kullanıldığını anlamamıza yardımcı olur, çünkü ziyaretçilerin hangi sayfalara ve özelliklere eriştiğini ve sayfalarda ne kadar zaman harcadığını görmemize yardım eder. Bu tür bilgileri inceleyerek Hizmetleri daha iyi bir şekilde uyarlayabiliyor ve size daha iyi bir deneyim sunabiliyoruz.
• Tanımlama bilgileri, bizim ve üçüncü tarafların, bir Hizmete her eriştiğinizde aynı reklamı görmemeniz için önceden gördüğünüz reklamları bilmemizi sağlar.
• Tanımlama bilgileri, Hizmetlerimizi ve diğer web siteleri ile uygulamaları kullanımınız hakkındaki bilgileri toplayarak bizim ve üçüncü tarafların size ilgili içeriği ve reklamları sunmamıza yardımcı olur.
Hizmetlere erişmek için bir web tarayıcısı kullanırken tarayıcıyı; tüm tanımlama bilgilerini kabul edecek, hepsini reddedecek veya bir tanımlama bilgisi gönderildiğinde sizi bilgilendirecek şekilde yapılandırabilirsiniz. Her tarayıcı farklıdır; bu nedenle tanımlama bilgisi tercihlerinizi nasıl değiştireceğinizi öğrenmek için tarayıcınızın "Yardım" menüsüne göz atın. Cihazınızın işletim sistemi, tanımlama bilgileri ile ilgili ek kontroller içerebilir.
Ancak bazı Hizmetlerin tanımlama bilgilerini kullanarak çalışacak şekilde tasarlanabileceğini ve tanımlama bilgilerini devre dışı bırakmanın, bu Hizmetleri veya bunların belirli kısımlarını kullanma olanağınızı etkileyebileceğini lütfen unutmayın.

Diğer Yerel Depolama
Bazı üçüncü taraflar ile birlikte, Yerel Paylaşımlı Nesneler (ayrıca "Flash tanımlama bilgileri" olarak da adlandırılır) gibi başka türlerde yerel depolama teknolojileri ve Hizmetlerimiz ile bağlantılı olarak HTML5 yerel depolama kullanabiliriz. Bu teknolojiler, cihazınızda depolanmaları bakımından yukarıda belirtilen tanımlama bilgileriyle benzerlik gösterir, ayrıca faaliyetleriniz ve tercihleriniz hakkındaki bazı bilgileri depolamak için kullanılabilir. Ancak bu teknolojiler, cihazınızın, standart tanımlama bilgilerinin kullandığından farklı parçalarını kullanabilir ve bu nedenle, standart tarayıcı araçları ve ayarlarını kullanarak bunları denetlemeniz mümkün olmayabilir. Flash tanımlama bilgilerinde yer alan bilgilerin devre dışı bırakılması veya silinmesi hakkındaki bilgiler için lütfen buraya tıklayın "http://helpx.adobe.com/flash-player/kb/disable-local-shared-objects-flash.html".

İşaretler
Bazı üçüncü taraflar ile birlikte, işaretler (veya "pikseller") adı verilen ve bilgileri cihazınızdan sunucuya aktaran teknolojileri kullanabiliriz. İşaretler; çevrimiçi içerik, video ve e-postalara yerleştirilebilir ve bir sunucunun, cihazınızdan bazı türlerdeki bilgileri okumasını, belirli bir içeriği veya belirli bir e-posta iletisini ne zaman görüntülediğinizi bilmesini, işareti görüntülediğiniz tarih ve saat ile cihazınızın IP adresini belirlemesini sağlar. Biz ve bazı üçüncü taraflar, Hizmetlerimizin kullanımının analiz edilmesi ve (tanımlama bilgileri ile bağlantılı olarak) sizinle daha alakalı içerik ve reklamların sunulması gibi çeşitli amaçlar için işaretleri kullanırız.
Hizmetlerimize erişerek ve onları kullanarak tanımlama bilgilerinin, başka yerel depolama teknolojilerinin, işaretlerin ve diğer bilgilerin cihazlarınızda depolanmasına onay vermiş olursunuz. Bizim ve yukarıda belirtilen üçüncü tarafların bu tür tanımlama bilgilerine, yerel depolama teknolojilerine, işaretlere ve bilgilere erişmemize de onay verirsiniz.

DİĞER BİLGİLER
Herhangi bir sorunuz varsa lütfen şu bilgiler üzerinden bizimle iletişime geçin:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-posta: Lütfen https://www.samsung.com veya https://help.content.samsung.com adresindeki müşteri hizmetleri departmanıyla iletişime geçin.

KIŞISELLEŞTIRME SERVISI GIZLILIK BILDIRIMI
Kişiselleştirme Servisini kullanmak için, öncelikle bir Samsung Hesabınız olması gerekir. https://account.samsung.com/membership/pp adresindeki Gizlilik Bildirimimiz (“Samsung Gizlilik İlkesi”) Samsung Hesabınızı ve Kişiselleştirme Servisini kullanmanız için geçerli olacaktır. Bu Gizlilik Bildirimi kişisel bilgilerinizin Kişiselleştirme Servisiyle bağlantılı olarak nasıl toplanacağı, kullanılacağı, paylaşılacağı ve depolanacağıyla ilgili ek ayrıntılar sunar ve Samsung Gizlilik İlkesi ile birlikte değerlendirilmelidir. Bu Gizlilik Bildirimi'nin koşulları ile Samsung Gizlilik İlkesi arasında tutarsızlık veya çelişki olması durumunda bu Gizlilik Bildiriminin koşulları geçerli olacaktır.

Kişiselleştirme Servisi nedir?
Samsung cihazları, uygulamaları ve hizmetleri (her biri “Hizmet” ve topluca “Hizmetler” olarak anılır) size isteklerinizi ve ihtiyaçlarınızı akıllı ve zeki bir şekilde tahmin ederek kişiselleştirilmiş hizmetler sunmak için tasarlanmıştır. Samsung'un Kişiselleştirme Servisi kişiselleştirilmiş içerik ve öneriler dahil olmak üzere sizinle ve Hizmetleri kullanmanızla ilgili olarak alınan bilgilere göre gelişmiş bir kullanıcı deneyimi sağlar. Örneğin, Kişiselleştirme Servisi Samsung'un ses tanıma hizmetini kullandığınızda size sizin için kişiselleştirilmiş ipuçları ve bilgiler sunarak ya da yağmurlu günlerde dinlediğiniz müzikleri hatırlayıp daha sonra hatırlatarak Hizmetlerle olan kullanıcı deneyiminizi iyileştirebilir. Ayrıca, "Bana eve yaklaştığımda bir şişe su almayı hatırlat" komutunu verirseniz Kişiselleştirme Servisi komutu hatırlayabilir ve eve yaklaştığınızda size bir şişe su almanızı hatırlatabilir.

Kişiselleştirme Servisi sizinle ilgili hangi bilgileri toplayabilir?
Kişiselleştirme Servisi sizin hakkınızda ne kadar fazlasını anlar ve öğrenirse size o kadar hızlı ve doğru kişiselleştirilmiş içerik ve bilgi sağlayabilir. Kişiselleştirme Servisi ilgi alanlarınız, tercihleriniz ve konumunuzu anlamanıza yardımcı olmak için tasarlanmıştır ve sizinle ilgili bilgileri şunlar gibi farklı yollarla toplar ve analiz eder:
• Cihaz Bilgileri. Kişiselleştirme Servisi cihazınızın benzersiz kimlik bilgileri, ayar bilgileri (dil ve kilit ayarları gibi), durum bilgileri (diğer cihazlarla olan bağlantılar gibi) ile cihazlarınız hakkındaki diğer bilgileri toplayabilir. Kişiselleştirme Servisi aynı zamanda cihazınızda yüklü ve o anda çalışmakta olan uygulamaları da kontrol edebilir. Ayrıca, Kişiselleştirme Servisi, cihazlarda Hizmetler ile üçüncü taraf uygulamalar ile hizmetleri kullanmanız (cihazlarınızda uygulamaları listeleme, cihazlarınızda çalınan müzikler, ziyaret ettiğiniz web siteleri ve yaptığınız aramalar gibi) dahil olmak üzere Samsung Hesabınıza bağlı cihazları nasıl, ne zaman ve ne kadar süreyle kullandığınızla ilgili bilgileri toplayabilir.
• Müzikleriniz ve Fotoğraflarınızla İlgili Bilgiler. Kişiselleştirme Servisi daha önce çalınan ve kaydedilen müzikler ve bilgilerle ilgili adlar, tarzlar ve sanatçılar ile fotoğraflarınızla ilgili kaydettiğiniz fotoğrafların çekildiği zaman ve konumlar gibi bilgileri toplayıp analiz edebilir.
• Kişiler ve İletişim Verileri. Kişiselleştirme Servisi, önemli kişilerinizle ilgili bilgileri (ör. cevapsız aramalar) görüntülemek ve ses tanıma özelliğini kullanırken baktığınız kişileri bulmak için size diğerleriyle (ör. aileniz ve arkadaşlarınız) olan ilişkileriniz, en önemli kişilerinizin kimler olduğu, sizinle kimin en sık iletişime geçtiği ve tercih ettiğiniz iletişim yönteminizi belirlemek gibi hizmetler sunmak amacıyla kişi listenize erişebilir ve gelen/giden arama ve kısa mesaj geçmişinizi toplayıp analiz edebilir.
• Takvim Bilgileri. Kişiselleştirme Servisi cihazınızın takvimine erişebilir ve tercihlerinizi öğrenmek, özel etkinlikleri kaydetmek ve konumunuzu belirlemek için takvim verilerinizi toplayıp analiz edebilir. 
• İnternet Tarama Geçmişi. Kişiselleştirme Servisi ilgi alanlarınızı ve tercihlerinizi öğrenmek, daha ilgili arama sonuçları göstermek ve farklı bağlamlardaki en uygun bilgileri sunmak, ayrıca size bu Gizlilik Bildiriminde açıklanan diğer hizmetleri sağlamak amacıyla İnternet tarama geçmişinize (ziyaret edilen web siteleri, arama anahtar sözcükleri ve yer imleri gibi) erişebilir, bunu toplayıp analiz edebilir. Gizli modda (Incognito veya Özel mod) yaptığınız İnternet tarama işlemlerinden elde edilen arama geçmişiniz toplanmaz
• Konum Bilgileri. Kişiselleştirme Servisi Bluetooth ve Wi-Fi sinyalleri, takvim girişleri ve diğer teknolojiler ile konumla ilgili bildirimler veya istediğiniz bilgileri sunmak gibi belirli amaçlara yönelik veriler aracılığıyla düzenli olarak hassas coğrafi konumunuza ve konumunuzla ilgili diğer bilgilere erişebilir, bunları toplayıp analiz edebilir. Kişiselleştirme Servisinin coğrafi konum bilgilerini toplaması için cihazınızda Konum ayarları etkin olmalıdır. Bu nedenle bazı durumlarda Kişiselleştirme Servisi, Konum ayarlarını etkinleştirmenizi isteyebilir. 
• Samsung Hesabı, Profilim ve Samsung Hizmetleri Verileri. Kişiselleştirme Servisi Samsung Hesabınızda saklanan veya bu hesapla ilişkili bilgiler (Samsung Hesap Kimliği, kişi bilgileri, ad, doğum tarihi ve cinsiyet) ile Profilim bölümünüzde kayıtlı bilgileri toplayıp analiz edebilir. Kişiselleştirme Servisi aynı zamanda Samsung uygulamalarının kullanım geçmişi, ses tanıma hizmeti aracılığıyla verilen ses komutlarınız, Hatırlatıcıda belirlenen bildirimler ve size sunulan hava durumu verileri gibi Hizmetleri kullanmanızla ilgili bilgileri de toplayıp analiz edebilir.
• Bağlı Üçüncü Taraf Uygulamalar ve Hizmetlerle İlgili Bilgiler. Bir üçüncü taraf uygulamaya veya hizmete bağlantı kurulmasına izin vererek Kişiselleştirme Servisinin bu üçüncü taraf uygulamalar ve hizmetleri kullanmanızla ilgili verilerden yararlanmasını ve size kişiselleştirilmiş özellikler sunmasını sağlayabilirsiniz. 

Yukarıda belirtilen bilgiler dışında, Kişiselleştirme Servisi aynı zamanda sizinle, cihazlarınız ve uygulamalarınızla ve toplama sırasında size açıkladığımız biçimde veya onayınızla başka şekilde Hizmetleri kullanmanızla ilgili bilgileri de toplayabilir. Kişiselleştirme Servisi, size Kişiselleştirme Servisi'nin arama ve kısa mesaj geçmişiniz, coğrafi konum verileriniz, İnternet tarama geçmişiniz gibi kişisel bilgileri nasıl kullanıp analiz ettiğiyle ilgili seçenekler sunar. Kişiselleştirme Servisi size aynı zamanda Kişiselleştirme Servisinin reklam amacıyla kişisel bilgilerinizi kullanmasını devre dışı bırakma seçeneği de sunar. Daha fazla bilgi için, lütfen aşağıdaki "Haklarınız ve Seçenekleriniz" bölümüne bakın. 

Toplanan bilgiler nasıl kullanılır?
Kişiselleştirme Servisi yukarıda belirtilen bilgileri otomatik bir sistem aracılığıyla analiz eder ve analiz edilen verileri şu amaçlarla Hizmetlere ve üçüncü taraf uygulamalara sunar 
• size kişiselleştirilmiş içerik ve bilgi sağlamak; 
• size daha iyi Hizmetler sunmak için yöntemleri analiz etmek; 
• Hizmetleri iyileştirmek ve geliştirmek; 
• ilginizi çekebilecek ürünler ve hizmetlerle ilgili kişiselleştirilmiş reklamlar görüntülemek ve 
• ayrı onayınızla sizinle e-posta ve anında ileti bildirimi aracılığıyla Samsung ve üçüncü taraflar tarafından sunulan ilgi alanlarınıza göre uyarlanmış ürünler ve hizmetlerle ilgili iletişime geçmek.
Aşağıdaki "Haklarınız ve Seçenekleriniz" bölümünde açıklanan bazı bilgilerin toplanmasını ve kullanılmasını durdurabilirsiniz. Size Kişiselleştirme Servisini sunmak amacıyla Hizmetlerin her biri için bazı bilgiler gerekli olduğundan, en uygun kullanıcı deneyimi yalnızca Kişiselleştirme Servisinin aşağıdaki amaçlarla izin verilen tüm bilgilere erişmesine izin verdiğinizde sağlanabileceğini lütfen unutmayın: 

Kişiselleştirilmiş Reklamlar ve Doğrudan Pazarlama
Kişiselleştirme Servisi, size ilgi alanlarınıza göre uyarlanmış Samsung ve üçüncü taraflar tarafından sunulan ürünler ve hizmetler hakkında reklam ve doğrudan pazarlama iletişimleri (topluca "Reklamlar") sağlamak amacıyla zaman içinde ve üçüncü taraf web siteleri ve uygulamalarının yanı sıra cihazlarda Hizmetler ve çevrimiçi etkinlikleri kullanmanızla ilgili bilgileri toplayabilir, analiz edebilir ve paylaşabilir. Yürürlükteki yasalarca zorunlu kılınan durumlarda, doğrudan pazarlama amacıyla kişisel bilgilerinizin işlenmesine yönelik onayınızı alacağız. Samsung Hesabınızdaki Profilim > Samsung Hesabı Ayarları menüsü aracılığıyla "Kişiselleştirme Servisi Kullanılan Reklam"ı kapatarak Kişiselleştirme Servisi'nin bu bilgileri kişiselleştirilmiş Reklamlar için kullanmasını durdurabilirsiniz. Bu seçeneği devre dışı bırakmanın Samsung tarafından sunulan Reklamların tamamını (kişiselleştirilmiş Reklamlar dahil) durdurmayabileceğini lütfen unutmayın. Bunları diğer Hizmetlerden almaya onay verdiyseniz Samsung'dan Reklam almaya devam edebilirsiniz. Bu tür Reklamları diğer Hizmetlerde nasıl durduracağınız hakkında daha fazla bilgi için lütfen ilgili Hizmette Ayarlar menüsüne gidin.

Kişiselleştirme Servisi tarafından alınan bilgileri nasıl silebilirim?
Kişiselleştirme Servisi tarafından toplanan ve analiz edilen bilgiler Samsung Hesabınızı silmenizin ardından silinir. Ayrıca, istediğiniz zaman, hatta Samsung Hesabınızdaki Gizlilik Ayarları menüsü aracılığıyla Samsung Hesabınızı silmeden önce, Kişiselleştirme Servisi tarafından toplanıp analiz edilen belirli kategorilerdeki verilerin silinmesini de isteyebilirsiniz. Bazı durumlarda, sunucularımıza kaydedilen bilgilerin tamamen silinmesinin biraz zaman alabileceğini lütfen unutmayın. 

Kişiselleştirme Servisi tarafından toplanan bilgileri silersem veya Kişiselleştirme Servisinin bazı bilgileri toplamasını durdurursam ne olur?
Toplanan bilgileri silerseniz size Kişiselleştirme Servisi tarafından sunulan kişiselleştirilmiş içeriklerin doğruluğu ve/veya kalitesi azalabilir. Ayrıca, bazı kişiselleştirme özellikleri sildiğiniz veya Kişiselleştirme Servisinin erişimini reddettiğiniz bilgileri zorunlu tutabilir ve bu özellikleri almak yalnızca Kişiselleştirme Servisinin ilgili bilgileri yeniden toplayıp kullanmasına izin vererek devam ettirilebilir.

Kişisel bilgilerinizi kime ifşa ediyoruz? 
Bu Gizlilik Bildirimi ve Samsung Gizlilik İlkesi'nde açıklanan durumlar haricinde sizinle ilgili kişisel bilgileri üçüncü taraflara Kişiselleştirme Servisi aracılığıyla açıklamayız. Kişisel bilgilerinizi bağlı kuruluşlarımız ve bağlı şirketlerimiz ile Kişiselleştirme Servisini sunmamıza yardımcı olan üçüncü taraf servis sağlayıcılarla paylaşabiliriz. 

Kişisel Bilgilerinizi Nasıl Koruruz?
Hizmetler ve Kişiselleştirme Servisi aracılığıyla elde ettiğimiz kişisel bilgileri yasa dışı veya yetkisiz imha, çakışma, kayıp, değiştirme, erişim, ifşa veya kullanıma karşı korumak için tasarlanmış idari, teknik ve fiziksel korumalar idame ediyoruz. 

Haklarınız ve Seçenekleriniz
Samsung sizin tarafınızdan yapılan seçimlere saygı duyar ve bilgilerinizi kontrol etmeniz için çeşitli yollar sunar. İstediğiniz zaman Kişiselleştirme Servisini Samsung Hesabınızın Ayarlar menüsündeki "Kişiselleştirme Servisi" seçeneği aracılığıyla devre dışı bırakabilirsiniz. Bu durumda Samsung kişiselleştirilmiş içerikler ve bilgilerin sağlanmasının yanı sıra Kişiselleştirme Servisinin bilgilerinizi toplaması ve analiz etmesini askıya alabilir. Ayrıca, yukarıda "Kişiselleştirilmiş Reklamlar ve Doğrudan Pazarlama" bölümünde açıklanan ayarları değiştirirseniz Kişiselleştirme Servisi tarafından toplanan ve analiz edilen bilgiler artık reklam amacıyla kullanılamayabilir.

Ayrıca, Kişiselleştirme Servisinin toplayıp analiz edebileceği bilgi kategorilerinin yanı sıra Kişiselleştirme Servisinin belirli Hizmetlere yönelik desteğini belirtebilirsiniz. Ancak, sonraki hiçbir karar daha önce Kişiselleştirme Servisi tarafından toplanıp analiz edilen bilgileri etkilemez ve Kişiselleştirme Servisini devre dışı bırakmak daha önce Kişiselleştirme Servisi tarafından toplanıp analiz edilen bilgilerin silinmesine neden olmaz. Kişiselleştirme Servisini devre dışı bıraksanız bile Hizmetlerin her biri tarafından sağlanan varsayılan özellikleri kullanmaya devam edebilirsiniz. Aşağıda özetlenen farklı seçenekler arasından seçim yapabilirsiniz:

• Kişiselleştirme Servisinin ayarlarını Samsung Hesabınızda kayıtlı cihazların her birinde değiştirmek için, lütfen aşağıdakileri yapın: 
- Akıllı Telefonlar/Tabletler: Ayarlar > Cloud ve hesaplar > Hesaplar > Samsung hesabı > Gizlilik > Kişiselleştirme Servisi
• Kişiselleştirme Servisinin ayarlarını Samsung Hesabınızda kayıtlı cihazların tümünde değiştirmek için, lütfen aşağıdakileri yapın: 
- Web sitesi: https://account.samsung.com > Kişisel bilgi ayarları
- Akıllı Telefonlar/Tabletler: Ayarlar > Cloud ve hesaplar > Hesaplar > Samsung hesabı > Profilim > Samsung hesabını yönet > Kişiselleştirme Servisi

Yukarıdaki bazı ayarlar Kişiselleştirme Servisini destekleyen güncel veya yani cihaz modelleriyle birlikte değişebilir. Kişiselleştirilmiş kullanıcı deneyiminizin Kişiselleştirme Servisinin devre dışı bırakılmasının sonucu olarak değişebileceğini lütfen unutmayın.

Yürürlükteki yasalar uyarınca kişisel bilgilerinizin işlenmesine itiraz etme veya bunun kısıtlanmasını isteme ile kendi kişisel bilgilerinize erişilmesini ve bunların düzeltilmesini isteme hakkınız olabilir. İstekler https://help.content.samsung.com adresindeki müşteri hizmetleri departmanız aracılığıyla iletilebilir.


SAMSUNG GENEL GİZLİLİK BİLDİRİMİ - SMART TV EKİ
Samsung’un Smart TV hizmeti; gelişmiş video içeriği, kişiselleştirilmiş TV deneyimleri, filmler, sosyal ağ hizmetlerine bağlantılar ve ses komutlarıyla Smart TV'nizi kumanda etme ve onunla etkileşime girme olanağı sağlayan bir dizi özellik sunar. Bilgileri Smart TV'niz ve Smart TV'nize bağlı cihazlar aracılığıyla Samsung Genel Gizlilik İlkesi'nde açıklanan yollarla toplar, kullanır, paylaşır ve saklarız. Bu Ek, bazı Smart TV özelliklerinin gizlilik uygulamaları hakkında ek bilgiler sunmaktadır.

Smart TV, video programlamayı ve diğer içerikleri kolayca bulup bunlara erişmenizi sağlamak için tasarlanmıştır. Örneğin, kablolu yayın veya uydu operatörünüz yoluyla dağıtılan canlı televizyon programları hakkındaki bilgilere ve üçüncü taraf içerik sağlayıcılar tarafından Smart TV'nizde görüntülenen aranabilir rehberler yoluyla istendiği zaman görüntülenebilen video içeriği ürünlerine erişebilirsiniz.
Canlı televizyon programları söz konusu olduğunda ise kısmen posta kodunuza dayanarak hangi içeriğin kullanımınıza sunulacağını belirleriz. Ayrıca Smart TV, ilginizi çekme potansiyeline sahip programları ve içeriği vurgulayarak ya da izleme deneyiminizi geliştirecek ek hizmetler sunarak sizinle daha alakalı olan başka Smart TV içeriklerini bulmanıza ve denemenize de yardımcı olur. Bu öneriler ve ek hizmetlerde şunları temel alırız: 
• Smart TV'niz veya diğer cihazlarda Samsung uygulamaları aracılığıyla izlediğiniz, satın aldığınız, indirdiğiniz veya yayınladığınız içerikler hakkındaki bilgiler (TV izleme bilgileri hakkında bilgi için lütfen aşağıdaki "Bilgi Hizmetlerini Görüntüleme" bölümüne bakın);
• Smart TV aracılığıyla eriştiğiniz uygulamalar hakkındaki bilgiler;
• Smart TV'nizdeki "Beğen", "Beğenme", "Şimdi İzle" düğmelerine ve diğer düğmelere tıklamanız hakkındaki bilgiler;
• Belirli bir video içeriğini ne zaman aradığınız da dahil olmak üzere Smart TV arama özelliklerine girdiğiniz sorgu terimleri;
• Bunlarla sınırlı olmamak üzere IP adresi, günlük verileri, donanım veya yazılım yapılandırmanız, tarayıcı bilgileriniz ve talep ettiğiniz sayfaları tanımlayan türdeki bilgiler gibi diğer Smart TV kullanımı ve cihaz bilgileri.

Bilgi Hizmetlerini Görüntüleme
Bazı özellik ve hizmetlerimiz, kişiselleştirilmiş ve kişiselleştirilmiş Smart TV deneyimlerini size sağlayabilmek için TV görüntüleme geçmişinizi ve Smart TV kullanım bilgilerinizi esas alır.
TV izleme geçmişiniz, Smart TV'nizde görüntülediğiniz ağlar, kanallar, ziyaret ettiğiniz web siteleri ve izlediğiniz programlar ile bunları izlemek için harcadığınız süreye ilişkin bilgileri içerir. 
Bu bilgileri elde etmek için otomatik içerik tanıma (ACR) ve diğer teknolojileri kullanabiliriz. Smart TV'niz izlenen programları belirlemek amacıyla görüntü kod parçacıklarını veya TV tuneri bilgilerini aktarır.
Belirli bir özelliği ya da hizmeti tamamen kendi takdirinize göre devre dışı bırakmak için ayarlar menüsüne giderek gizlilik seçiminizi istediğiniz zaman değiştirebilirsiniz. Bu durumda, söz konusu özellik veya hizmet için TV görüntüleme geçmişinizin toplanması işlemine son verilir.
Gizlilik seçiminizin görüntüleme bilgisine dayalı belirli bir hizmetin kullanılabilirliğini ya da kalitesini etkileyebileceğini unutmayın.

İlgi Alanına Dayalı Reklam Hizmetleri
İlgi Alanına Dayalı Reklam Hizmetleri ("IBA Hizmetleri"), web'de, mobil cihazlarda ve tabletlerde Samsung Smart TV'nizde veya doğrusal reklamlar gibi farklı Samsung veya üçüncü taraf platformlarınızda ve cihazlarınızda Samsung veya üçüncü taraflar tarafından sunulan ürünler ve hizmetler hakkında yararlı, etkileşimli ve ilgi alanına dayalı reklamlar alma ve görüntüleme yeteneği sağlamak için tasarlanmıştır.

IBA hizmeti, cihazlarınızdaki reklamları sizin için daha ilgili hale getirmek üzere TV izleme geçmişiniz (ağlar, kanallar, Samsung Smart TV'nizde ziyaret edilen web siteleri ve izlenen programlar ile bunları izlerken geçen süre), Samsung Smart TV kullanım bilgileriniz ve üçüncü taraf veri kaynaklarından alınan diğer istatistiksel bilgileri esas alır.  TV izleme geçmişinizi almak için otomatik içerik tanımayı (ACR) ve diğer teknolojileri kullanabiliriz. 

Yukarıdaki bilgilere göre benzer ilgi alanlarını paylaşan Samsung Smart TV grupları oluşturarak bu grupları IBA Hizmeti için kullanırız.  Yukarıdaki bilgiler Samsung Smart TV'nizin atandığı grupları ve böylece cihazlarınızın aldığı reklamları belirlemek için kullanılır.

Ayrıca, IBA Hizmetini istediğiniz zaman Samsung Smart TV'nizdeki ayarlar menüsüne giderek devre dışı bırakabilirsiniz.

IBA Hizmeti ile ilgili gizlilik seçiminizin, özellikle TV izleme geçmişinizi veya Samsung Smart TV kullanım bilgilerinizi temel alan diğer reklam ve pazarlama türlerini alıp almayacağınızı ya da bunların size sunulup sunulmayacağını etkilemeyeceğini lütfen unutmayın.  Bu diğer reklam ve pazarlama türleri, genelleştirilmiş konum gibi bilgiler ve diğer tahmini veya ortaya çıkan bilgileri temel alacaktır. Bu bilgiler ilgi alanlarınızı temel almadığından daha az ilgili olabilir.

IBA Hizmetleri hakkında daha ayrıntılı bilgiler için, lütfen bu Ekin alt kısmındaki IBA Hizmetleri Gizlilik Bildirimine bakın. 

PSID
İlgi alanına dayalı reklamlar sağlama amacıyla toplanan Smart TV izleme geçmişiniz ve kullanım bilgileriniz; Kişiselleştirilmiş Hizmet Kimliği, yani "PSID" adı verilen, rastgele hale getirilmiş, kalıcı olmayan ve sıfırlanabilir bir cihaz tanımlayıcısıyla ilişkilendirilir.
Smart TV'nizdeki ayarlar menüsünü ziyaret ederek PSID'yi istediğiniz zaman sıfırlayabilirsiniz. Sıfırlamanızın ardından ilgi alanına dayalı reklamlara ilişkin Smart TV izleme geçmişiniz ve Smart TV kullanım bilgilerinizin, önceki PSID ile ilişkisi kaldırılır. PSID'nizi sıfırlamanız durumunda, kişiselleştirilmiş ve ilgi alanına dayalı reklamların kalitesinin detaylı şekilde ayarlanamayacağını unutmayın.

Ses Tanıma
Sesli komutlarla Smart TV'nizi kumanda edebilirsiniz ve özelliklerinin çoğunu kullanabilirsiniz. Türkçe desteklenmemektedir.
Ses Tanıma özelliğini etkinleştirirseniz sesinizi kullanarak Smart TV'nizle etkileşime geçebilirsiniz. Ses Tanıma özelliğini sunmak için sesli komutlarınız (cihaz tanımlayıcıları gibi cihaz bilgileriyle birlikte) bize iletilir ve sesli komutlarınızı metne dönüştürürüz. Ayrıca Samsung, özellikleri değerlendirebilmemiz ve iyileştirebilmemiz için sesli komutları ve ilgili metinleri toplayabilir. Samsung, sadece uzaktan kumandadaki veya ekranınızdaki etkinleştirme düğmesine basıp uzaktan kumandadaki mikrofona konuşarak Smart TV'de yaptığınız belirli arama talebiyle ilgili sesli komutlarınızı toplar.
Ses Tanımayı etkinleştirmediğiniz takdirde ses tanıma özelliklerini kullanamazsınız.
"Ayarlar" menüsünü ziyaret ederek Ses Tanıma'yı istediğiniz zaman devre dışı bırakabilirsiniz. Ancak bu durum Ses Tanıma özelliklerini kullanmanızı engelleyebilir.

Ses Tanıma hakkında daha ayrıntılı bilgiler için, lütfen bu Ekin alt kısmındaki Ses Tanıma Gizlilik Bildirimine bakın.

Üçüncü Taraflar
Bir video izlediğinizde veya bir üçüncü tarafça sunulan uygulamalara veya içeriğe eriştiğinizde bu sağlayıcının Smart TV'niz (ör. IP adresi ve cihaz kimlikleri), talep edilen işlem (ör. video kiralama veya satın alma talebiniz) ve uygulama ya da hizmet kullanımınız hakkındaki bilgileri toplayabileceğini ve alabileceğini lütfen unutmayın. Samsung, bu sağlayıcıların gizlilik veya güvenlik uygulamalarından sorumlu değildir. Dikkatli olmanız ve kullandığınız üçüncü taraf web siteleri ve hizmetleri için geçerli gizlilik bildirimlerini incelemeniz gerekir.

Ülkeye Özgü Özellikler
Bu Smart TV Ekinde açıklanan özelliklerden birinin veya birkaçının, yaşadığınız yere bağlı olarak tarafınıza sunulamayacağını lütfen unutmayın.


SAMSUNG GENEL GİZLİLİK İLKESİ - MOBİL CİHAZ EKİ
Samsung mobil cihazlar, giyilebilir ve diğer ilgili teknolojileri ile hizmetleri (topluca "Mobil Cihazlarımız") kullanıcıların zindelik ve yaşam kalitelerini izleyerek geliştirmelerini, kullanıcı deneyimlerini iyileştirmelerini, mobil ödemeler gerçekleştirmelerini ve Mobil Cihazlarını sesli komutlarıyla kumanda etmelerini sağlayanlar dahil pek çok özellik sunmaktadır. Mobil Cihazlarımızı kullandığınızda bilgilerinizi Samsung Gizlilik İlkesinde açıklanan yollarla toplar, kullanır, paylaşır ve saklarız. Bu Ek, bu bilgiyi Mobil Cihaz özelliklerimizi sunmak için nasıl kullandığımız hakkında ek bilgiler sunmaktadır.

Mobil Cihazınız Hakkındaki Standart Bilgiler
Mobil Cihazınızı etkinleştirdiğinizde ya da İnternet'e bağlı özelliklerini kullandığınızda bilgi toplanır. Bu bilgiler; Mobil Cihazınız ile ilgili IP adresi, işletim sistemi sürümü, bölge ve dil ayarları, IMEI ve diğer benzersiz cihaz kimlikleri gibi bilgileri içerir. Aynı zamanda Mobil Cihazınızı nasıl, ne zaman ve ne kadar süre ile kullandığınız hakkındaki bilgileri de kapsarlar.
Gizlilik İlkesinde açıklandığı üzere, Mobil Cihazınız ile ilgili standart bilgileri, işletme, bakım ve iyileştirme amaçları için kullanırız ve Mobil Cihazınız ile ilgili standart bilgileri, kablosuz operatörleriniz veya adımıza hizmet sunan servis sağlayıcılar gibi iş ortakları ile paylaşabiliriz.

Üçüncü Taraflar
Kablosuz operatörünüz gibi üçüncü bir tarafın sağladığı bir özelliği kullandığınızda bu sağlayıcının Mobil Cihazınız (ör. IP adresi ve cihaz kimlikleri), talep edilen işlem (ör. içerik satın alma veya kiralama talebiniz) ve uygulama veya hizmeti kullanımınız hakkındaki bilgileri toplayabileceğini ve alabileceğini lütfen unutmayın. Samsung, bu sağlayıcıların gizlilik veya güvenlik uygulamalarından sorumlu değildir. Dikkatli olmanız ve kullandığınız üçüncü taraf web siteleri ve hizmetleri için geçerli gizlilik bildirimlerini incelemeniz gerekir.

Belirli Özellikler
Bu Ekte açıklanan özelliklerden birinin veya birkaçının; modelinizin sürümüne, servis sağlayıcınıza veya yaşadığınız yere bağlı olarak size sunulamayabileceğini lütfen unutmayın.

Samsung Health
Samsung Health uygulaması, bağlı uygulamaları ve ilgili aksesuarları (topluca "Samsung Health") sağlıklı bir yaşam tarzını teşvik etmek için tasarlanan hepsi bir arada bir yardımcıdır. Samsung Health ile günlük etkinliklerinizi izleyebilir, günlük egzersiz hedeflerinize ulaşmak ve belirlediğiniz aşamaları geçmek için koçluk alabilir ve nabzınız, SpO2 düzeyleriniz ve stres düzeyiniz gibi etkenleri ölçüp yönetebilirsiniz.
Samsung Health verilerini işlemenin amacı, Samsung hesabı kullanıcıları için veri yedekleme ve senkronizasyon hizmetleri dahil, talep ettiğiniz hizmeti veya özelliği sunmak, yaşam kalitenizi artırmaya ve Samsung Health'in kendisini ve sunduklarını geliştirmeye yönelik veri analizi ve istatistikleri sağlamaktır. Veriler, Mobil Cihazınızdaki alıcılar yoluyla veya verilerinizi ilgili Mobil Cihaza veya ilgili uygulama ya da aksesuara girdiğinizde toplanabilir.
Bilgilerinizi nasıl işlediğimiz ile ilgili ek bilgiler, Samsung Health Gizlilik Bildiriminde açıklanmıştır. Bu bilgiler, Samsung Health uygulamasının Ayarlar menüsünde görüntülenebilir.

Samsung Social
Samsung Social (daha önce Gelişmiş Özellikler adı verilen), arkadaşlarınızla paylaşımda bulunma ve bağlantı kurma yöntemlerinizi sadeleştirmek ve geliştirmek amacıyla tasarlanmış bir hizmet paketidir. 
Örneğin, şu anda kullanılabilen özellikler ile profilinizi paylaşabilir ve arkadaşlarınızın resimlerini görüntüleyebilir, dosyaları ve içerikleri İletişim bölümünde arkadaşlarınızla paylaşabilirsiniz.
Bu özellikleri sağlamak için kişiler listenizden adınız, telefon numaranız gibi bilgileri alarak arkadaşlarınızla paylaşmak üzere olduğunuz içeriklere erişmemiz gerekir.
Bu özellikleri tümüyle devre dışı bırakabilir veya alternatif olarak, Mobil cihazda Samsung Hesap Ayarları'nıza veya Samsung Social özelliklerini kullanan uygulamalara giderek hangi hizmetleri kullanmak istediğinizi seçebilirsiniz.
Ayrıca, Samsung Social'ı nasıl kullanmayı seçtiğinize bağlı olarak, hangi kategorilerdeki verileri, hangi arkadaşlarınızla paylaşacağınızı belirleyebilirsiniz.

Ses Hizmetleri
Seçtiğiniz dile ve bulunduğunuz ülkeye bağlı olarak, ses komutlarıyla Mobil Cihazınızı kumanda edebilir ve özelliklerinin çoğunu kullanabilirsiniz.
Modelinize ve bölgenize bağlı olarak Mobil Cihazınızın bir çalma listesindeki şarkıları çalmak veya S Voice'i kullanarak web aramaları yapmak gibi belirli özelliklerini etkinleştirmek amacıyla Mobil Cihazınıza komutlar verebilirsiniz. Ayrıca, Bixby ile ses komutunuzu kullanarak dokunmatik arayüz üzerinden yaptığınız her şeyi yönetebilirsiniz. S Translator üzerinden çeviri desteği alabilir, Sesli Not üzerinden konuşarak not tutabilir veya Otomobil Modunu etkinleştirdikten sonra Mobil Cihazınız ile konuşarak sürüş sırasında özellik etkinleştirmeleri gerçekleştirebilirsiniz.
Ses Hizmetleri özelliğini sunmak için sesli komutlarınız (cihaz tanımlayıcıları gibi cihaz ve kullanım bilgileriyle birlikte) sesli komutlarınızı metne dönüştüren bir üçüncü taraf servis sağlayıcıya iletilebilir. Ayrıca Samsung ve mobil cihazınız size Ses Hizmetleri sunabilmemiz ve özellikleri değerlendirerek iyileştirebilmemiz için ses komutları ve ilgili metinleri yakalayıp toplayabilir.

Samsung Reklam Kimliği
Mobil cihazınızdaki içeriği ve reklamları sizinle daha alakalı hale getirmek için mobil cihazınızı ve hizmetleri kullanımınız hakkındaki bilgileri toplarız.
Kişiselleştirilmiş pazarlama materyalleri sunmak amacıyla toplanan mobil cihaz kullanım bilgileriniz Samsung reklam kimliği adı verilen, rastgele hale getirilmiş, kalıcı olmayan ve sıfırlanabilir bir cihaz tanımlayıcısıyla ilişkilendirilir. Mobil cihazınızın Ayarlar menüsünü kullanarak Samsung reklam kimliğinizi istediğiniz zaman sıfırlayabilirsiniz; böylece kişiselleştirilmiş pazarlama materyalleri ile ilgili önceki kullanım bilgilerinizin ilişkisi kaldırılır ve bu bilgiler, Samsung reklam kimliği altında toplanan verilerden ayrılır. Ancak, Samsung reklam kimliğinizi sıfırlarsanız kişiselleştirilmiş pazarlama materyalleri kişisel ilgi alanlarınıza en uygun şekilde uyarlanmaz. Ayrıca mobil cihazınızdaki ilgili Samsung hizmeti uygulamasındaki Ayarlar menüsünü kullanarak kişiselleştirilmiş pazarlama materyallerini almaktan istediğiniz zaman vazgeçebilirsiniz.
Ancak, kişiselleştirilmiş pazarlama materyallerini almaktan vazgeçseniz bile bu durum, mobil cihazlarınızda başka türlerde reklam ve pazarlama materyalleri alıp almayacağınızı etkilemez. Tek fark, bu reklamların mobil cihazınızdaki kullanım bilgilerini temel almayacak olmasıdır.
Samsung'un bu Gizlilik İlkesinin ana metninde belirtilen diğer amaçlar için mobil cihazınızı kullanımınız hakkında bilgiler toplamaya yine de devam edebileceğini lütfen unutmayın.

Samsung yazdırma ve fotokopi ürünleri artık HP ürün ailesinin parçasıdır. Lütfen şu bağlantıdaki HP Gizlilik Bildirimi'ne bakın: www.hp.com/go/privacy.