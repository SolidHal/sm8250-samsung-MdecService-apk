ОГЛЯД МІЖНАРОДНОЇ ПОЛІТИКИ КОНФІДЕНЦІЙНОСТІ SAMSUNG


Зміст
Ця Політика конфіденційності поширюється на всі пристрої, веб-сайти або онлайн-програми Samsung, що застосовують цю Політику або посилаються на неї (надалі разом – "Послуги"). Ця Політика конфіденційності застосовується незалежно від того, за допомогою якого пристрою ви використовуєте наші Послуги: комп’ютера, мобільного телефону, планшетного комп’ютера або телевізора.

Інформація, яку ми збираємо
Ми збираємо різні види інформації, пов’язаної з Послугами, зокрема:
•	інформацію, яку ви надаєте безпосередньо нам;
•	інформацію, яку ми збираємо про ваше використання наших Послуг, і
•	інформацію, яку ми отримуємо з джерел третіх сторін.
Ми також можемо попросити вашої згоди на збір інформації, яка не вказана в Політиці конфіденційності.

Використання інформації та обмін нею
Ми використовуємо зібрану інформацію, щоб, зокрема:
•	надавати запитані Послуги;
•	розуміти, як ви використовуєте Послуги, щоб покращувати їх;
•	надавати персоналізований вміст і рекламу; та
•	виконувати будь-які інші дії, якщо ви надаєте на них дозвіл.
Ми можемо передавати вашу інформацію:
•	афільованим компаніям, які пов’язані з компанією Samsung Electronics Co., Ltd. на основі спільної власності або керування;
•	партнерам – довіреним компаніям, які можуть надавати інформацію про продукти та послуги, що можуть вам сподобатись;
•	постачальникам послуг – компаніям, що постачають послуги для компанії Samsung або за її дорученням;
•	правоохоронним органам – у випадках, коли ми зобов’язані це робити за законом або щоб захистити компанію Samsung та/або  користувачів Послуг та пристроїв Samsung.

Додаткова інформація про певні продукти та Послуги
•	Мобільні телефони Samsung
•	Smart TV

Як із нами зв’язатися
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Електронне листування: зверніться до відділу обслуговування клієнтів на сайті https://www.samsung.com або https://help.content.samsung.com.


МІЖНАРОДНА ПОЛІТИКА КОНФІДЕНЦІЙНОСТІ SAMSUNG
Дата набуття чинності: 02/01/2018
Компанія Samsung Electronics Co., Ltd. і наші філії (надалі – «Samsung», "ми", "нас", "наші" тощо) знають, наскільки важлива конфіденційність для наших клієнтів, тому ми намагаємося бути чесними щодо збору, використання, розголошення, передачі та зберігання вашої інформації. Ця Політика конфіденційності пояснює наші дії з обробки інформації. Ця Політика конфіденційності поширюється на пристрої, веб-сайти або онлайн-програми Samsung, що застосовують цю Політику або посилаються на неї (надалі разом –  "Послуги"). Вона включає підтримку клієнтів для таких пристроїв, веб-сайтів і онлайн-програм.
У той час як Політика конфіденційності застосовується до всіх наших Послуг, ми також надаємо певні спеціальні доповнення до Політики конфіденційності, які містять додаткові відомості про нашу діяльність у зв’язку з конкретними Послугами. Ці доповнення застосовуються до використання Послуг, які вони охоплюють.
Зверніть увагу, що ця Політика конфіденційності може застосовуватися незалежно від того, за допомогою якого пристрою ви використовуєте наші Послуги: комп’ютера, мобільного телефону, планшета, телевізора або іншого пристрою. Важливо, щоб ви уважно прочитали Політику конфіденційності, оскільки щоразу, коли ви використовуєте наші Послуги, ви погоджуєтеся з нашими діями, описаними в Політиці конфіденційності та доповненнях.
Також важливо, щоб ви періодично перевіряли наявність оновлень у цій Політиці конфіденційності. Якщо ми оновимо Політику конфіденційності, ми повідомимо вас про зміни, які вважаємо суттєвими, розмістивши примітку у відповідних Послугах. Застосовуючи та використовуючи наші Послуги після розміщення такої примітки, ви погоджуєтеся з новими правилами, указаними в оновленні. Найновіша версія Політики конфіденційності буде завжди розміщена на сайті https://account.samsung.com/membership/pp. Дату набуття чинності можна перевірити вгорі сторінки, щоб дізнатися, коли Політику конфіденційності було оновлено востаннє.

ЯКУ ІНФОРМАЦІЮ ПРО ВАС МИ ЗБИРАЄМО

Інформація, яку ви надаєте безпосередньо нам
Певні Послуги дають вам змогу надавати нам інформацію напряму. Нижче наведено деякі з них.
• Деякі наші Послуги дають змогу користувачам створювати облікові записи та профілі. У зв’язку з цими Послугами ми можемо попросити вас надати певну інформацію про себе, щоб налаштувати обліковий запис або профіль. Наприклад, ви можете надіслати певну інформацію про себе, як-от свої ім’я та адресу електронної пошти, коли створюватимете обліковий запис Samsung.
• Коли ви замовляєте в нас продукт або платну послугу, ми можемо запитати ваші ім’я, контактні дані, адресу доставки та оплати, а також реквізити кредитної картки, щоб обробити замовлення.
• Деякі наші Послуги дають змогу спілкуватися з іншими людьми. Ці розмови передаватимуться через наші системи.

Інформація про ваше використання Послуг
Окрім наданої вами інформації, ми можемо збирати інформацію про ваше використання наших Послуг через програмне забезпечення на вашому пристрої або іншими способами. Наприклад, ми можемо збирати:
• інформацію про пристрій, як-от модель апаратного забезпечення, номер IMEI та інші унікальні ідентифікатори пристрою, MAC-адресу, IP-адресу, версії операційних систем і налаштування пристрою, який ви використовуєте для доступу до наших Послуг;
• відомості журналу, як-от час і тривалість використання Послуг, пошукові терміни запитів, які ви вводите за допомогою наших Послуг, а також будь-яку інформацію, що зберігається у файлах cookie, котрі ми встановили на ваш пристрій;
• відомості про розташування, як-от GPS-сигнал вашого пристрою або інформацію про точки доступу до мережі Wi-Fi та базові станції стільникового зв’язку неподалік, які можуть нам передаватися, коли ви використовуєте певні Послуги;
• голосову інформацію, як-от записи вашого голосу, які ми створюємо (і можемо зберігати на наших серверах), коли ви використовуєте голосові команди, щоб керувати Послугою. (Примітка. Якщо ми співпрацюємо зі стороннім постачальником послуг, який надає послуги перетворення мовлення на текст від нашого імені, цей постачальник може отримувати та зберігати певні голосові команди.);
• іншу інформацію про ваше використання Послуг, як-от застосовні програми, відвідувані веб-сайти та взаємодію з вмістом, запропонованим у рамках нашої Послуги.

Інформація з джерел третіх сторін
Ми можемо отримувати інформацію про вас із загально- і комерційно доступних джерел (відповідно до законодавства), яку ми можемо поєднувати з іншими відомостями, котрі отримуємо про вас або від вас. Також ми можемо отримувати дані про вас зі служб соціальних мереж третіх сторін, коли ви підключаєтеся за їхньою допомогою.

Інша інформація, яку ми збираємо
Більше того, ми можемо збирати іншу інформацію про вас, ваш пристрій або ваше використання Послуг способами, описаними в місці збору такої інформації чи іншими способами, якщо ви дали на це згоду.
Ви можете не надавати нам певні види інформації (як-от дані, які ми запитуємо під час реєстрації облікового запису Samsung), але це може вплинути на ваші можливості використання певних Послуг.

ЯК МИ ВИКОРИСТОВУЄМО ВАШУ ІНФОРМАЦІЮ
Ми можемо використовувати зібрану інформацію, щоб:
• реєструвати вас або ваш пристрій для застосування Послуги;
• надавати запитану Послугу або функцію;
• надавати індивідуальний вміст і персоналізовані послуги на основі ваших минулих дій, пов’язаних із нашими Послугами;
• надавати рекламу, як-от показ персоналізованих оголошень і спонсорованого вмісту, а також надсилати рекламні повідомлення;
• аналізувати й оцінювати ринок, клієнтів, продукти та послуги (зокрема ми можемо запитувати вашу думку щодо наших продуктів і послуг та проводити опитування серед наших клієнтів);
• зрозуміти, як люди використовують наші Послуги, із метою покращення таких Послуг та розробки нових продуктів і послуг;
• забезпечувати послуги з обслуговування вашого пристрою;
• проводити безкоштовні лотереї, змагання за призи або рекламні акції, які дозволені законодавством; і
• виконувати будь-які інші дії, якщо ви надаєте на них дозвіл.
Ми можемо поєднувати інформацію про вас або від вас, зокрема в різних Послугах і на різних пристроях із метою, що відповідає цій Політиці конфіденційності. Наприклад, ми можемо використати дані вашого облікового запису Samsung в усіх Послугах, які застосовують обліковий запис Samsung. Або ми можемо розмістити рекомендації, персоналізований вміст і функції, щоб покращити ваше використання Послуг. Залежно від причини поєднання даних і згідно з чинним законодавством, спеціальні засоби контролю для такого поєднання можна зробити доступними, наприклад, у меню налаштувань пристрою або програми чи на відповідних сторінках веб-сайту.

КОМУ МИ РОЗГОЛОШУЄМО ВАШУ ІНФОРМАЦІЮ
Ми не розголошуватимемо вашу інформацію третім сторонам для їхніх власних незалежних маркетингових і бізнес-цілей без вашої згоди. Однак ми можемо розкрити вашу інформацію переліченим нижче організаціям.
• Філії. Ваші дані можуть бути поширені серед філій Samsung із метою, описаною в цій Політиці конфіденційності. Термін "філії" застосовується до компаній, які пов’язані з компанією Samsung Electronics Co., Ltd. на основі спільної власності або керування. До наших філій належать компанії з назвою Samsung Electronics. До філій також можуть входити інші компанії на основі спільної власності або керування, як-от Samsung SDS.
• Бізнес-партнери. Ми також можемо розголошувати ваші дані довіреним бізнес-партнерам, зокрема операторам бездротового зв’язку. Такі організації можуть використовувати ваші дані, щоб забезпечувати запитані послуги, створювати прогнози щодо ваших інтересів, а також надавати рекламні матеріали, рекламні оголошення тощо.
• Постачальники послуг. Ми також можемо розголошувати ваші дані компаніям, які забезпечують послуги для нас або за нашим дорученням, як-от компаніям, що допомагають нам із платежами або надсилають електронні повідомлення від нашого імені. Такі організації мають обмежені можливості щодо використання вашої інформації з метою, не пов’язаною з наданням нам послуг.
• Інші сторони, коли це необхідно відповідно до законодавства або для захисту наших Послуг. У певних випадках ми можемо розголошувати ваші дані іншим сторонам:
• з метою дотримання чинного законодавства або в рамках обов’язкового судового процесу (як-от ордер на обшук або інший наказ суду);
• щоб перевірити та привести у відповідність із правилами, що поширюються на наші Послуги; і
• щоб захистити права, власність або безпеку компанії Samsung чи будь-кого з наших відповідних філій, бізнес-партнерів або клієнтів.
• Інші сторони, задіяні в корпоративних операціях. Ми можемо розголошувати вашу інформацію третій стороні в результаті злиття чи передачі прав власності або у випадку банкрутства.
• Інші сторони за вашої згоди та відповідно до вашого розпорядження. Окрім розголошення інформації, описаного в цій Політиці конфіденційності, ми можемо обмінюватися даними про вас із третіми сторонами, якщо ви погоджуєтеся з таким обміном або надсилаєте на нього запит.

ДОСТУПНІ ВАМ ВАРІАНТИ ВИБОРУ
Ми пропонуємо низку варіантів вибору щодо нашого використання вашої інформації. Ви можете відмовитися від отримання рекламних повідомлень від нас, виконавши інструкції зі скасування підписки, які містяться в повідомленні. Окрім того, ви можете в зручний час обирати варіанти, змінюючи налаштування для конкретних Послуг, скориставшись нашими системними сповіщеннями або відвідавши відповідні сторінки веб-сайту.

ЩО МИ РОБИМО ДЛЯ ЗАХИСТУ ВАШОЇ ІНФОРМАЦІЇ
Ми вжили раціональних фізичних і технічних заходів, щоб захистити інформацію, яку ми збираємо в рамках Послуг. Однак зауважте, що, хоча ми застосовуємо обґрунтовані дії для захисту вашої інформації, жоден веб-сайт, передача даних в Інтернеті, комп’ютерна система або бездротове підключення не є цілком захищеним.

ЗГОДА НА МІЖНАРОДНУ ПЕРЕДАЧУ ДАНИХ
Використовуючи будь-яку Послугу, беручи участь у ній і/або надаючи нам інформацію, ви погоджуєтеся на збір, передачу, зберігання та обробку ваших відомостей поза межами вашої країни проживання (наприклад, України) відповідно до цієї Політики конфіденційності. Зверніть увагу, що закон про захист даних та інші закони країн, до яких ваша інформація може передаватися, можуть відрізнятися від законодавства вашої країни.

ДОСТУП ДО ВАШОЇ ІНФОРМАЦІЇ
Згідно з певними законами деяких юрисдикцій ви маєте право подавати запит на відомості про інформацію, яку ми збираємо, і виправляти неточності в ній. Будь-які інші встановлені законом права користувача залишаються без змін. Якщо дозволено законом, за надання такої можливості ми можемо стягувати невелику плату. Ми можемо відмовлятись обробляти запити, які занадто часто повторюються, потребують невиправданих технічних затрат, наражають на небезпеку конфіденційність інших осіб, є надзвичайно непрактичними або доступ до яких не вимагається місцевим законодавством. Якщо ви хочете надіслати запит на доступ до інформації, зв’яжіться з нашим відділом обслуговування клієнтів на сайті https://www.samsung.com або https://help.content.samsung.com.

ЗБЕРІГАННЯ ДАНИХ
Ми вживаємо необхідних заходів, щоб інформація про вас була доступною лише настільки довго, наскільки це потрібно, і використовувалася тільки з метою, для якої вона обробляється, або довше цього періоду відповідно до будь-якого контракту, застосовного закону або для статистичних цілей, що підлягають відповідним гарантіям.

ПОСИЛАННЯ Й ПРОДУКТИ ТРЕТІХ СТОРІН У НАШИХ ПОСЛУГАХ
Наші Послуги можуть містити посилання на веб-сайти та послуги третіх сторін, які не підлягають нашому контролю. Ми не несемо відповідальності за безпеку або конфіденційність будь-якої інформації, яку збирають ці веб-сайти чи інші служби. Будьте обережними та переглядайте положення політики конфіденційності, що застосовуються до веб-сайтів або послуг третіх сторін, які ви використовуєте.
Також ми можемо надати вам доступ до певних продуктів або послуг (наприклад, програм у магазині Galaxy Apps або Apps), розроблених третіми сторонами. Компанія Samsung не несе відповідальності за ці продукти або послуги третіх сторін.
Треті сторони, що надають вміст, рекламу або функції в наших Послугах
Деякий вміст, рекламу або функції в наших Послугах можуть надавати треті сторони, які не є нашими філіями. Нижче наведено деякі з них.
• Ми даємо вам змогу переглядати відеовміст, наданий постачальниками вмісту.
• Треті сторони розробляють програми, які ми розміщуємо в магазині Galaxy Apps або Apps.
• Певні треті сторони можуть показувати рекламні оголошення або відстежувати, які оголошення переглядають користувачі, як часто вони це роблять і які користувачі взаємодіють з ними.
• Ми даємо вам змогу обмінюватися певними матеріалами в рамках Послуг з іншими службами соціальних мереж, як-от Facebook, Twitter, Google+ і LinkedIn.
Ці треті сторони можуть збирати й отримувати певну інформацію про ваше застосування Послуг, зокрема через використання файлів cookie, маяків і схожих технологій; така інформація може збиратися протягом певного періоду часу та поєднуватися з відомостями, зібраними на різних веб-сайтах і в онлайн-службах. Компанія Samsung не контролює збір даних і способи їх використання цими компаніями. Деякі з цих компаній беруть участь у галузевих програмах, створених для надання користувачам можливості вибирати, чи отримувати націлені рекламні оголошення. Щоб отримати докладніші відомості, відвідайте веб-сайти, якими керують організації Network Advertising Initiative (http://networkadvertising.org) і Digital Advertising Alliance (http://www.aboutads.info/).
Якщо ви підключаєтеся за допомогою служби соціальної мережі, ми можемо отримати та зберегти дані автентифікації з цієї служби, щоб дати вам змогу ввійти в систему, а також інші дані, які ви дозволяєте нам отримувати, коли підключаєтеся до цих служб.
Більше того, зверніть увагу: якщо ви підключаєтеся до служби соціальної мережі на пристрої, котрим крім вас користуються інші люди, ці інші користувачі матимуть змогу переглядати збережену та відображену інформацію, що пов’язана з вашим обліковим записом у соціальній мережі, який ви використовуєте для підключення.

ФАЙЛИ COOKIE, МАЯКИ ТА ІНШІ ТЕХНОЛОГІЇ
Ми, а також певні треті сторони, які надають вміст, рекламні оголошення та інші функції в наших Послугах, можемо використовувати файли cookie, маяки або інші технології в певних сферах наших Послуг.

Файли cookie
Файли cookie – це невеликі файли, які зберігають інформацію на вашому комп’ютері, телевізорі, мобільному телефоні або іншому пристрої. Вони дають змогу об’єкту, що розмістив файли cookie на вашому пристрої, розпізнавати вас на різних веб-сайтах та пристроях і/або в різних службах та сеансах перегляду. Файли cookie виконують багато корисних задач. Нижче наведено деякі з них.
• Файли cookie запам’ятовують ваші облікові дані, щоб ви не вводили їх щоразу під час входу в службу.
• Файли cookie допомагають нам і третім сторонам зрозуміти, які аспекти наших Послуг є найпопулярнішими, оскільки дають змогу дізнатися, які сторінки або функції відвідувачі використовують і скільки часу проводять на цих сторінках. Вивчаючи таку інформацію, ми можемо краще адаптувати Послуги та зробити користування нашими Послугами зручнішим для вас.
• Файли cookie допомагають нам і третім сторонам зрозуміти, які оголошення ви переглянули, щоб ви не отримували ті самі оголошення щоразу, коли користуєтеся Послугою.
• Файли cookie допомагають нам і третім сторонам надавати вам релевантний вміст і рекламні оголошення, збираючи інформацію про ваше використання наших Послуг та інших веб-сайтів і програм.
Коли ви використовуєте веб-браузер для доступу до Послуг, ви можете налаштувати в ньому такі параметри: приймати всі файли cookie, відхиляти всі файли cookie або повідомляти вас про надсилання файлів cookie. Усі браузери різні, тому перевірте меню "Довідка" свого браузера, щоб дізнатися, як змінити налаштування файлів cookie. Операційна система вашого пристрою може містити додаткові налаштування для керування файлами cookie.
Однак зверніть увагу, що певні Послуги передбачають використання файлів cookie, тому вимкнення цих файлів може вплинути на можливість використовувати ці Послуги повністю чи частково.

Інше локальне сховище
Ми, а також певні треті сторони, можемо використовувати інші види технологій локальних сховищ, як-от локальні спільні об’єкти (так звані файли Flash cookie) і локальні сховища HTML5, у рамках наших Послуг. Ці технології схожі на вищезгадані файли cookie тим, що вони зберігаються на вашому пристрої та можуть використовуватися, щоб зберігати певну інформацію про діяльність і налаштування. Однак ці технології можуть використовувати розділи вашого пристрою, відмінні від тих, які застосовують стандартні файли cookie, тому ви не зможете контролювати їхнє використання за допомогою стандартних інструментів і налаштувань браузера. Щоб отримати інформацію про вимкнення або видалення даних, збережених у файлах Flash cookie, перейдіть на сайт http://helpx.adobe.com/flash-player/kb/disable-local-shared-objects-flash.html.

Маяки
Ми, а також певні треті сторони, можемо використовувати технології, що називаються маяками (або пікселями), які передають вашу інформацію з пристрою на сервер. Маяки можуть вставлятися в онлайн-вміст, відео й електронні повідомлення та давати змогу серверу зчитувати певні типи інформації з вашого пристрою, дізнаватися про перегляд конкретного вмісту та електронного повідомлення, визначати дату й час перегляду маяка та IP-адресу вашого пристрою. Ми, а також певні треті сторони, застосовуємо маяки в різних цілях, зокрема для аналізу використання наших Послуг і (у зв’язку з файлами cookie) для надання найбільш релевантних для вас вмісту та оголошень.
Отримання доступу до наших Послуг і їх використання передбачає, що ви погоджуєтеся зі зберіганням файлів cookie, технологій локальних сховищ, маяків та інших даних на вашому пристрої. Ви також погоджуєтеся з нашим доступом, а також вищезгаданих третіх сторін, до цих файлів cookie, технологій локальних сховищ, маяків і даних.

ДОКЛАДНІША ІНФОРМАЦІЯ
Якщо у вас виникли певні запитання, зв’яжіться з нами за адресою:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Електронне листування: зверніться до відділу обслуговування клієнтів на сайті https://www.samsung.com або https://help.content.samsung.com.


ПОВІДОМЛЕННЯ ПРО КОНФІДЕНЦІЙНІСТЬ У МЕЖАХ СЛУЖБИ ПЕРСОНАЛІЗАЦІЇ
Щоб користуватися Службою персоналізації, вам необхідно спочатку створити обліковий запис Samsung. Ваше використання облікового запису Samsung і Служби персоналізації регламентується нашою Політикою конфіденційності, з якою можна ознайомитися на сайті https://account.samsung.com/membership/pp (Політика конфіденційності Samsung). У Повідомленні про конфіденційність містяться додаткові відомості про те, як може здійснюватися збір, використання, розповсюдження та зберігання ваших персональних даних під час користування Службою персоналізації. Повідомлення про конфіденційність слід розглядати разом із Політикою конфіденційності Samsung. У разі будь-якої невідповідності або конфлікту між положеннями Повідомлення про конфіденційність і Політикою конфіденційності Samsung положення Повідомлення про конфіденційність мають переважну силу.

Для чого потрібна Служба персоналізації
Пристрої, програми та послуги Samsung (надалі окремо – "Послуга", разом – "Послуги") призначені для надання користувачу персоналізованих послуг відповідно до його бажань і потреб, які визначаються інтелектуальною системою. Служба персоналізації Samsung має вдосконалений алгоритм взаємодії з користувачем, що передбачає надання персоналізованого вмісту та рекомендацій на основі отриманої від вас інформації та даних щодо вашого використання Послуг. Служба персоналізації здатна зробити ваше користування Послугами зручнішим. Наприклад, вона надає підказки та інформацію, що стосується саме вас, коли ви використовуєте послугу розпізнавання голосу Samsung, або запам’ятовує музику, яку ви зазвичай слухаєте в дощові дні, і нагадує вам про неї пізніше в схожі моменти. Окрім того, якщо віддати команду "Нагадай мені купити пляшку води, коли я буду біля дому", Служба персоналізації запам’ятає цю команду та нагадає купити пляшку води, коли ви будете неподалік від вашого дому.

Які типи інформації може збирати Служба персоналізації
Що більше Служба персоналізації усвідомлює та дізнається про вас, то швидше й точніше вона підбирає для вас персоналізований вміст та інформацію. Служба персоналізації призначена для того, аби краще вивчити ваші інтереси, уподобання та місця, де ви буваєте. Вона збирає й аналізує інформацію про вас у різні способи.
• Інформація про пристрій. Служба персоналізації може отримувати унікальну ідентифікаційну інформацію вашого пристрою, дані про налаштування (наприклад, налаштування мови та блокування), інформацію про стан (наприклад, з’єднання з іншими пристроями) та інші відомості про ваші пристрої. Служба персоналізації також може перевіряти програми, що встановлені чи запущені на вашому пристрої. Крім того, Служба персоналізації може збирати інформацію про спосіб, час і тривалість використання пристроїв, підключених до вашого облікового запису Samsung, зокрема про те, як ви використовуєте Послуги на пристроях, а також програми й служби сторонніх розробників (наприклад, відомості про список програм, музику, що відтворюється, веб-сайти, які ви відвідуєте, і виконані пошукові запити).
• Інформація про вашу музику та фото. Служба персоналізації може збирати й аналізувати таку інформацію, як назви, жанри та виконавці раніше відтворених або збережених музичних композицій, а також інформацію про ваші фото, зокрема час і місце, у якому збережені фото було знято.
• Відомості про контакти та обмін даними. Служба персоналізації може отримати доступ до вашого списку контактів, а також збирати й аналізувати такі дані, як історія ваших вхідних і вихідних дзвінків і текстових повідомлень із метою надання вам різних послуг, зокрема для визначення ваших стосунків з іншими користувачами (наприклад, з вашими рідними та друзями), для визначення найважливіших контактів, контактів, що найчастіше зв’язуються з вами, а також для визначення вашого улюбленого способу зв’язку; для відображення інформації про важливих для вас осіб (наприклад, про пропущені дзвінки); а також для пошуку контактів, яких ви згадуєте, використовуючи функцію розпізнавання голосу.
• Інформація з календаря. Служба персоналізації може отримати доступ до календаря вашого пристрою та збирати й аналізувати дані з цього календаря з метою вивчення ваших уподобань, запису урочистих подій і визначення вашого розташування. 
• Історія перегляду веб-сайтів. Служба персоналізації отримує доступ і може збирати й аналізувати дані історії перегляду веб-сайтів (зокрема відомості про відвідані вами веб-сторінки, пошукові запити та закладки) з метою вивчення ваших інтересів і вподобань; для відображення більш доречних результатів пошуку та надання найбільш слушної інформації в різних контекстах; для надання вам інших послуг, описаних у Повідомленні про конфіденційність. Ваша історія пошукових запитів, зроблених під час роботи в браузері в секретному режимі (в режимі інкогніто або особистому режимі), не збирається.
• Інформація про розташування. Служба персоналізації отримує доступ і може регулярно збирати й аналізувати точні геодані вашого пристрою та іншу інформацію, пов’язану з вашим розташуванням, за допомогою сигналів Bluetooth і Wi-Fi, записів у календарі та інших технологій і даних. Це потрібно для певних цілей, наприклад для надсилання сповіщень, пов’язаних із розташуванням, або надання запитаної інформації. Щоб Служба персоналізації могла збирати геодані, на вашому пристрої необхідно ввімкнути відповідні параметри розташування. Таким чином, у деяких випадках Служба персоналізації може запитувати ввімкнення параметрів розташування. 
• Обліковий запис Samsung, Мій профіль і Дані служб Samsung. Служба персоналізації може збирати й аналізувати інформацію, що зберігається у вашому обліковому записі Samsung або пов’язана з ним (наприклад, ідентифікатор облікового запису Samsung, контактна інформація, ім’я, дата народження та стать), а також інформацію, зареєстровану в розділі "Мій профіль". Крім того, Служба персоналізації може збирати й аналізувати інформацію, пов’язану з вашим використанням Послуг, наприклад історію використання програм Samsung, ваші голосові команди, які віддавалися за допомогою послуги розпізнавання голосу, сповіщення, налаштовані в Нагадуванні, і надані вам відомості про погоду.
• Інформація, що стосується програм і служб від сторонніх виробників. Якщо ви надасте дозвіл на підключення програми або служби від стороннього виробника, Служба персоналізації зможе використовувати дані, пов’язані з вашим користуванням цими програмами та службами сторонніх виробників, щоб надавати вам персоналізовані послуги. 

Окрім вищезазначеної інформації Служба персоналізації зможе збирати інформацію про вас, ваші пристрої й програми та те, як ви використовуєте Послуги, у такі способи, які ми описуємо під час збору, або інакше за вашої згоди. Служба персоналізації надає вибір відносно того, як вона може використовувати й аналізувати певні види персональних даних, як-от історія викликів і текстових повідомлень, геодані та історія перегляду веб-сторінок. Окрім того, Служба персоналізації надає можливість заборонити використання нею ваших персональних даних у рекламних цілях. Додаткові відомості див. в розділі "Ваші права та доступні варіанти вибору" нижче. 

Як ми використовуємо зібрану інформацію
Служба персоналізації аналізуватиме вищезазначену інформацію за допомогою автоматизованої системи та надаватиме результати аналізу Послугам і програмам сторонніх розробників, для яких ви надали відповідні дозволи:
• надавати вам персоналізований вміст та інформацію;
• аналізувати методи вдосконалення Послуг;
• покращувати та вдосконалювати Послуги;
• відображати персоналізовані рекламні матеріали про продукти та послуги, що можуть вас зацікавити;
• за вашої окремої згоди надсилати вам електронні листи та push-сповіщення про продукти та послуги, які пропонують компанія Samsung і сторонні компанії, відповідно до ваших інтересів.
Ви можете заборонити збір і використання певної інформації, виконавши вказівки, наведені в розділі "Ваші права та доступні варіанти вибору". Пам’ятайте, що деяка інформація потрібна Послугам для забезпечення роботи Служби персоналізації, тож найбільш ефективно ви зможете використовувати ці Послуги, лише надавши Службі персоналізації дозвіл на отримання всієї інформації й використання в перелічених далі цілях. 

Персоналізована реклама та прямий маркетинг
Служба персоналізації протягом певного періоду часу може збирати, аналізувати та розповсюджувати інформацію про ваше використання Послуг і вашу діяльність в Інтернеті на різних веб-сторінках та в програмах сторонніх розробників, а також на різних пристроях, щоб надавати вам індивідуальну рекламу та здійснювати прямий маркетинг (разом – "Рекламні матеріали") щодо продуктів і послуг, що їх пропонують компанія Samsung та інші компанії, відповідно до ваших інтересів. У випадках, передбачених відповідним законом, ми будемо запитувати вашу згоду на обробку ваших персональних даних для цілей прямого маркетингу. Ви можете заборонити Службі персоналізації використовувати цю інформацію для надання індивідуальної реклами в меню "Мій профіль" > "Налаштувати обліковий запис Samsung" у вашому обліковому записі Samsung, вимкнувши параметр "Реклама через Службу персоналізації". Зауважте, що вимкнення цього параметра не означає, що ви взагалі не отримуватиме Рекламних матеріалів (у тому числі персоналізованих) від компанії Samsung. Ви й надалі отримуватимете Рекламні матеріали від компанії Samsung, якщо погодилися на їх отримання в інших Послугах. Перейдіть до меню "Налаштування" у відповідній службі, щоб дізнатися про те, як відмовитися від отримання Рекламних матеріалів від інших служб.

Як видалити інформацію, отриману Службою персоналізації?
Інформацію, яку збирає й аналізує Служба персоналізації, буде видалено після того, як ви видалите свій обліковий запис Samsung. Ви також у будь-який час можете вимагати видалення певних категорій даних, зібраних і опрацьованих Службою персоналізації, навіть до видалення свого облікового запису Samsung. Зробити це можна в меню "Налаштування конфіденційності" у вашому обліковому записі Samsung. Зверніть увагу, що в деяких випадках для повного видалення інформації, збереженої на наших серверах, може знадобитися деякий час. 

Що трапиться, якщо я видалю інформацію, зібрану Службою персоналізації, або забороню Службі персоналізації збирати деяку інформацію?
Якщо ви видалите зібрану інформацію, точність і/або якість персоналізованого вмісту, який вам надає Служба персоналізації, може погіршитися. Окрім того, для деяких функцій персоналізації видалена або заборонена вами інформація може бути необхідна. У такому разі ви зможете користуватися цими функціями, лише дозволивши Службі персоналізації збирати та використовувати відповідну інформацію.

Кому ми розкриваємо ваші персональні дані 
Ми не розкриваємо ваші персональні дані третім сторонам через Службу персоналізації. Інформація розкривається лише у виняткових ситуаціях, описаних у цьому Повідомленні про конфіденційність і в Політиці конфіденційності Samsung. Ми можемо надавати ваші персональні дані своїм дочірнім компаніям і філіям, а також постачальникам, які допомагають нам надавати послуги в рамках Служби персоналізації. 

Захист ваших персональних даних
Ми постійно вживаємо адміністративних, технічних і фізичних заходів для захисту персональних даних, які ми отримуємо через Послуги та Службу персоналізації, від незаконного або несанкціонованого знищення, втручання, втрати, змінення, доступу, розкриття або використання. 

Ваші права та доступні варіанти вибору
Компанія Samsung поважає ваш вибір і намагається запропонувати різні способи керування вашими даними. Ви можете в будь-який час вимкнути Службу персоналізації за допомогою параметра "Служба персоналізації" в меню "Налаштування" вашого облікового запису Samsung, і в цьому випадку компанія Samsung припинить надавати персоналізований вміст та інформацію, а Служба персоналізації не збиратиме й не аналізуватиме вашу інформацію. Окрім того, якщо змінити налаштування, описані в розділі "Персоналізована реклама та прямий маркетинг", то інформацію, зібрану й опрацьовану Службою персоналізації, не можна буде надалі використовувати з рекламною метою.

Ви також можете зазначити категорії інформації, яку Служба персоналізації може збирати й аналізувати, а також вибрати підтримку Служби персоналізації лише для деяких Послуг. Однак будь-які ваші подальші рішення не впливають на інформацію, вже зібрану й опрацьовану Службою персоналізації, а вимкнення Служби персоналізації не призведе до видалення інформації, раніше зібраної й опрацьованої цією Службою. Навіть якщо ви вимкнете Службу персоналізації, ви зможете користуватися деякими функціями за замовчуванням, передбаченими в кожній із Послуг. Нижче наведено варіанти, які ви можете обрати.

• Щоб змінити налаштування Служби персоналізації на кожному з пристроїв, зареєстрованих у вашому обліковому записі Samsung, виконайте таку дію: 
- На смартфоні чи планшеті: Налаштування > Хмара та облікові записи > Облікові записи > Обліковий запис Samsung > Конфіденційність > Служба персоналізації
• Щоб змінити налаштування Служби персоналізації на всіх пристроях, зареєстрованих у вашому обліковому записі Samsung, виконайте одну з таких дій: 
- На веб-сайті: https://account.samsung.com > Налаштування персональних даних
- На смартфоні чи планшеті: Налаштування > Хмара та облікові записи > Облікові записи > Обліковий запис Samsung > Мій профіль > Налаштувати обліковий запис Samsung > Служба персоналізації

Ці спеціальні налаштування можуть змінитися на оновлених або нових моделях пристроїв із підтримкою Служби персоналізації. Зверніть увагу, що вимкнення Служби персоналізації може суттєво вплинути на якість персоналізованих послуг.

Відповідно до закону ви можете мати право заперечувати проти обробки ваших персональних даних або вимагати обмеження обсягу даних, що збираються й аналізуються. Ви також можете вимагати доступу до своїх персональних даних і їх коригування. З подібними вимогами та запитами звертайтеся до нашої служби підтримки на сайті https://help.content.samsung.com.


МІЖНАРОДНА ПОЛІТИКА КОНФІДЕНЦІЙНОСТІ SAMSUNG – ДОПОВНЕННЯ ДО SMART TV
Послуга Samsung Smart TV пропонує набір функцій, що забезпечують розширений відеовміст, персоналізований перегляд ТБ й фільмів, підключення до служб соціальних мереж, а також можливість керувати функціями Smart TV та взаємодіяти з ними за допомогою голосових команд. Ми збираємо, використовуємо, поширюємо та зберігаємо інформацію на Smart TV та підключених до Smart TV пристроях у способи, що описані в Міжнародній політиці конфіденційності Samsung. Це Доповнення надає додаткові відомості про правила конфіденційності певних функцій Smart TV.

Smart TV призначено для простого пошуку й доступу до телевізійних програм та іншого вмісту. Наприклад, ви можете отримати доступ до інформації про телевізійні програми в реальному часі, які надає ваш постачальник послуг кабельного або супутникового телебачення, а також про пропозиції відеовмісту на вимогу, які розповсюджують сторонні постачальники вмісту через інструменти пошуку, відображені в Smart TV.
У випадку телевізійних програм у реальному часі ми визначаємо, який вміст вам доступний, частково на основі вашого поштового індексу. Крім того, Smart TV допомагає знайти та використовувати інший вміст Smart TV, який вам більше підходить, виділяючи програми та вміст, що ймовірно зацікавлять вас, або надаючи додаткові послуги, котрі розширять ваші можливості перегляду. Ці рекомендації та додаткові послуги базуються на: 
• інформації про вміст, який ви переглянули, придбали, завантажили або транслювали через програми Samsung на Smart TV або інших пристроях (докладніше про інформацію щодо перегляду телевізійного вмісту див. в розділі "Послуги на основі інформації про перегляди" нижче);
• інформації про програми, які ви використовуєте за допомогою Smart TV;
• інформації про натискання кнопок "Подобається", "Не подобається", "Переглянути зараз" тощо на Smart TV;
• пошукових термінах, які ви вводите у функціях пошуку на Smart TV, зокрема коли шукаєте певний відеовміст;
• даних про інше використання Smart TV та інформації про пристрій, зокрема, але не виключно, IP-адресі, даних журналу, відомостях, що визначають конфігурацію вашого апаратного або програмного забезпечення, інформації браузера та запитаних сторінок.

Послуги на основі інформації про перегляди
Щоб зробити ваше користування Smart TV зручнішим і надавати персоналізований вміст, деякі функції та послуги враховують вашу історію перегляду телевізійного вмісту та дані про використання Smart TV.
Історія перегляду телевізійного вмісту включає інформацію про мережі, канали, відвідані веб-сайти й телепередачі, переглянуті на Smart TV, а також про тривалість перегляду. 
Щоб отримати цю інформацію, ми можемо використовувати автоматичне розпізнавання вмісту (ACR) та інші технології. Smart TV передає відеофрагменти чи інформацію із селектора каналів, щоб визначити переглянуті телепередачі.
Ви можете будь-коли змінити параметр конфіденційності в меню налаштувань, вимкнувши певну функцію чи послугу на власний вибір. У такому разі історія перегляду телевізійного вмісту для цієї функції чи послуги більше не збиратиметься.
Пам’ятайте, що вибрані параметри конфіденційності можуть впливати на доступність чи якість деяких послуг, що надаються на основі історії переглядів.

Послуги реклами на основі інтересів
Послуги реклами на основі інтересів (Послуги IBA) надають можливість отримувати й переглядати на вашому телевізорі Samsung Smart TV та інших пристроях і платформах Samsung і сторонніх виробників корисні інтерактивні рекламні оголошення на основі зацікавлень про продукти й послуги Samsung і сторонніх постачальників (зокрема, лінійна реклама) в Інтернеті, на мобільних пристроях і планшетах.

Щоб показувати вам більш цікаву й корисну рекламу, Послуга IBA враховує вашу історію телевізійного перегляду (зокрема інформацію про мережі, канали, відвідані веб-сайти та телепередачі, переглянуті на Samsung Smart TV, а також тривалість перегляду), інформацію про використання Samsung Smart TV та інші статистичні дані, отримані з надійних сторонніх джерел. Для отримання вашої історії телевізійного перегляду ми можемо використовувати автоматичне розпізнавання вмісту (ACR) та інші технології. 

На основі описаної вище інформації ми створюємо групи пристроїв Samsung Smart TV, що мають спільні інтереси, і використовуємо ці групи під час надання Послуги IBA.  Описана вище інформація використовується для визначення груп, до яких належить ваш пристрій Samsung Smart TV, і таким чином визначається, які рекламні оголошення відображатимуться на ваших пристроях.

Крім того, ви можете в будь-який час вимкнути Послугу IBA в меню налаштувань на пристрої Samsung Smart TV.

Зверніть увагу: обраний параметр конфіденційності для Послуги IBA не впливатиме на показ реклами й маркетингових матеріалів інших типів, для яких не враховуються історія перегляду телевізійного вмісту чи дані про використання Samsung Smart TV. Такі інші типи реклами й маркетингових матеріалів ґрунтуватимуться на іншій інформації, як-от узагальнені дані про місцеположення та інші прогнозовані чи оцінювальні дані. Вони можуть не так добре відповідати вашим інтересам, тому що не ґрунтуються на даних про ваші зацікавлення.

Докладніші відомості про Послуги IBA див. у Повідомленні про конфіденційність Послуг IBA внизу цього Доповнення. 

PSID
Дані журналу перегляду й інформацію про використання Smart TV, зібрані з метою надання реклами на основі інтересів, буде пов’язано з рандомізованим змінним ідентифікатором пристрою з можливістю скидання, що називається "Ідентифікатор для персоналізованих служб" або "Ідентифікатор PSID".
У меню "Налаштування" Smart TV можна будь-коли скинути ідентифікатор PSID. Щойно вашу історію телевізійного перегляду Smart TV та інформацію про використання Smart TV відповідно до реклами на основі інтересів буде скинуто, нас буде від’єднано від попереднього ідентифікатора PSID. Пам’ятайте, що після скидання ідентифікатора PSID реклама на основі інтересів може бути не персоналізована належним чином.

Розпізнавання голосу
Пристроєм Smart TV та багатьма його функціями можна керувати за допомогою голосових команд.
Увімкнувши функцію розпізнавання голосу, можна керувати Smart TV за допомогою голосових команд. Щоб забезпечувати функцію розпізнавання голосу, ваші голосові команди передаватимуться (разом з інформацією про ваш пристрій, включно з ідентифікаторами пристрою) нам, і ми перетворюватимемо ваші голосові команди на текст. Крім того, компанія Samsung може збирати ваші голосові команди та відповідні тексти для оцінки та покращення роботи функцій. Компанія Samsung збиратиме ваші голосові команди лише під час спеціального пошукового запиту на пристрої Smart TV, коли ви натискаєте кнопку активації на пульті ДК або на екрані та промовляєте в мікрофон на пульті ДК.
Якщо ви не ввімкнете розпізнавання голосу, ви не зможете використовувати функції розпізнавання голосу.
Вимкнути збирання даних для функції розпізнавання голосу можна будь-коли в меню "Налаштування". Проте в такому разі деякі функції розпізнавання голосу будуть недоступні.

Докладніші відомості про розпізнавання голосу див. в Повідомленні про конфіденційність послуги розпізнавання голосу внизу цього Доповнення.

Треті сторони
Зверніть увагу: якщо ви переглядаєте відео або використовуєте програми чи вміст, наданий третьою стороною, відповідний постачальник послуг може збирати дані про ваш пристрій Smart TV (наприклад, IP-адресу та ідентифікатори пристрою), запитану транзакцію (зокрема, запит на прокат або покупку відео) і використання програми чи служби. Компанія Samsung не несе відповідальності за правила конфіденційності та безпеки, установлені сторонніми постачальниками послуг. Будьте обережними та переглядайте положення політики конфіденційності, що застосовуються до веб-сайтів або послуг третіх сторін, які ви використовуєте.
Доступність функцій у різних країнах
Зверніть увагу, що деякі функції, описані в цьому Доповненні до Smart TV, можуть бути недоступні у вашій країні проживання.

МІЖНАРОДНА ПОЛІТИКА КОНФІДЕНЦІЙНОСТІ SAMSUNG – ДОПОВНЕННЯ ПРО МОБІЛЬНІ ПРИСТРОЇ
Мобільні пристрої, портативні пристрої та інші схожі технології та послуги Samsung (надалі разом – "Мобільні пристрої") надають широкий діапазон функцій, зокрема такі, що дають змогу користувачу стежити за станом свого здоров’я та покращувати його, удосконалювати роботу з пристроєм, здійснювати мобільні платежі та керувати Мобільними пристроями за допомогою голосових команд. Коли ви використовуєте Мобільні пристрої, ми збираємо, використовуємо, поширюємо та зберігаємо інформацію способами, описаними в Політиці конфіденційності Samsung. Це Доповнення надає додаткові відомості про те, як ми використовуємо інформацію, щоб забезпечити функції Мобільних пристроїв.


Стандартна інформація про ваші Мобільні пристрої
Коли ви активуєте свій Мобільний пристрій або використовуєте його функції, що потребують підключення до Інтернету, збираються дані. Вони включають інформацію про Мобільний пристрій, як-от IP-адреса, версія ОС, регіональні та мовні налаштування, номери IMEI та інші унікальні ідентифікатори пристрою. Крім того, до таких даних належать відомості про те, коли і як довго ви використовуєте свій Мобільний пристрій.
Як описано в Політиці конфіденційності, ми використовуємо стандартну інформацію про Мобільний пристрій для його роботи, обслуговування та вдосконалення й можемо обмінюватися нею з бізнес-партнерами, як-от оператори безпроводового зв’язку або постачальники послуг, які надають послуги від нашого імені.

Треті сторони
Зверніть увагу: якщо ви використовуєте функцію, надану третьою стороною, зокрема оператором безпроводового зв’язку, такий сторонній постачальник послуг може збирати дані про Мобільний пристрій (наприклад, IP-адресу та ідентифікатори пристрою), запитану транзакцію (зокрема, запит на прокат або покупку вмісту) і використання програми чи служби. Компанія Samsung не несе відповідальності за правила конфіденційності та безпеки, установлені сторонніми постачальниками послуг. Будьте обережними та переглядайте положення політики конфіденційності, що застосовуються до веб-сайтів або послуг третіх сторін, які ви використовуєте.

Спеціальні функції
Зверніть увагу, що деякі функції, описані в цьому Доповненні, можуть бути недоступні залежно від версії моделі, постачальника послуг або вашої країни проживання.

Samsung Health
Програма Samsung Health, пов’язані програми та аксесуари (надалі разом – «Samsung Health») – це універсальний помічник, створений, щоб заохотити користувача до здорового способу життя. Завдяки Samsung Health можна відстежувати щоденну активність, отримувати інструкції для досягнення щоденних фітнес-цілей і показників, а також вимірювати серцевий ритм, рівні SpO2 та рівень стресу, а потім керувати ними.
Мета обробки даних для Samsung Health – забезпечити запитану послугу або функцію, зокрема створення резервних копій даних і синхронізацію служб для користувачів облікових записів Samsung, а також надати дані аналізу та статистики, щоб покращувати ваше самопочуття й саму програму Samsung Health і її пропозиції. Дані можуть збиратися через датчики на Мобільному пристрої або коли ви вводите фактичні дані у відповідний Мобільний пристрій або пов’язану програму чи аксесуар.
Докладніші відомості про те, як ми обробляємо ваші дані, наведено в Повідомленні про конфіденційність для програми Samsung Health, яке можна переглянути в меню налаштувань програми Samsung Health.

Samsung Social
Samsung Social (раніше – «Розширені функції») – це пакет послуг, які полегшують і покращують спілкування й обмін даними з друзями. 
Наприклад, за допомогою доступних зараз функцій ви можете зробити свій профіль відкритим для друзів і переглядати їхні зображення, а також легко обмінюватися файлами й вмістом із друзями, які є у вашому списку контактів.
Щоб надавати ці функції, нам потрібне ваше ім’я та номер телефону з вашого списку контактів і доступ до вмісту, яким ви збираєтеся поділитися з друзями.
Ви можете вимкнути ці функції повністю або частково, вибравши функції, які бажаєте використовувати, у налаштуваннях облікового запису Samsung на мобільному пристрої або в програмах, що використовують функції Samsung Social.
Окрім того, залежно від вашого вибору щодо використання функцій Samsung Social, ви можете визначити, які категорії даних поширювати кому з друзів.

Samsung Pay
Samsung Pay – це простий і безпечний спосіб, щоб робити покупки за допомогою кредитних або дебетових карток, використовуючи сумісний Мобільний пристрій. Щоб використовувати Samsung Pay та ініціювати процес реєстрації картки, дані ідентифікації та верифікації буде надіслано до вашого банку з Мобільного пристрою. Це включає дані облікового запису Samsung і дані про використання Samsung Pay, дані про пристрій, дані про розташування (тобто де ви знаходитесь і де зареєстрували свою картку), якщо параметри розташування ввімкнено, а також реквізити картки та платіжна адреса, які надсилаються емітенту вашої картки через наші сервери. Ця інформація закодована вашим Мобільним пристроєм і надсилається до вашого банку через сервери Samsung. Ми ніколи не отримуємо доступ до даних картки чи банку.
Щойно ваш Мобільний пристрій буде зареєстровано, усі дані транзакцій безпечно передаються між Мобільним пристроєм і емітентом вашої картки. Історія нещодавніх транзакцій доступна в Мобільному пристрої та відома лише вам, вашому банку та емітенту картки. Ми не збираємо даних про ваші транзакції, а також про пристрій або обліковий запис, який ви використовували для цих транзакцій. Однак ми можемо збирати та робити анонімною інформацію, зібрану у зв’язку з вашими спробами виконати покупку за допомогою Samsung Pay, щоб зрозуміти, як люди використовують Samsung Pay і покращити цю програму, зробивши її зручнішою та кориснішою для наших користувачів.
Докладніші відомості про те, як ми обробляємо ваші дані, описано в Повідомленні про конфіденційність для Samsung Pay, яке можна переглянути в меню "Налаштування" програми Samsung Pay.

Голосові послуги
Мобільним пристроєм і багатьма його функціями можна керувати за допомогою голосових команд.
Залежно від моделі та регіону ви можете віддавати Мобільному пристрою команди активувати певні функції, як-от відтворювати композиції зі списку відтворення або виконувати пошук у мережі за допомогою функції S Voice. Більше того, ви можете контролювати всі свої дії за допомогою сенсорного інтерфейсу, використовуючи голосові команди за допомогою Bixby. Також ви можете отримувати підтримку мовного перекладу через S Translator, диктувати нагадування через голосові нагадування або активувати функції під час керування автомобілем, промовляючи їх у Мобільний пристрій після активації режиму "Автомобіль".
Щоб забезпечувати голосові послуги, ваші голосові команди можуть передаватися (разом з інформацією про ваш пристрій і його використання, включно з ідентифікаторами пристрою) сторонньому постачальнику послуг, який перетворює ваші голосові команди на текст. Крім того, компанія Samsung може збирати, а ваш пристрій – зберігати ваші голосові команди та відповідні тексти для забезпечення голосових послуг і оцінки й покращення роботи функцій.

Рекламний ідентифікатор Samsung
Щоб зробити вміст і рекламу на мобільному пристрої релевантнішою для вас, ми збиратимемо інформацію про використання мобільного пристрою та служб.
Інформація про використання мобільного пристрою, що зібрана для забезпечення персоналізованого маркетингу, буде пов’язана з рандомізованим змінним ідентифікатором пристрою з можливістю скидання, що називається "Рекламний ідентифікатор Samsung". У меню "Налаштування" Мобільного пристрою можна будь-коли скинути рекламний ідентифікатор Samsung, а попередня інформація про використання в рамках персоналізованого маркетингу буде від’єднана та відокремлена від даних, що збиратимуться під новим рекламним ідентифікатором Samsung. Проте в разі скидання рекламного ідентифікатора Samsung персоналізований маркетинг може не відповідати вашим особистим інтересам. У меню "Налаштування" застосовної програми Samsung на Мобільному пристрої можна будь-коли відмовитися від отримання персоналізованого маркетингу.
При цьому, якщо ви відмовитеся від персоналізованого маркетингу, це не вплине на показ вам інших типів оголошень і реклами на ваших мобільних пристроях. Різниця полягатиме в тому, що ці оголошення на враховуватимуть вашу інформацію про використання мобільного пристрою.
Також зверніть увагу, що компанія Samsung може продовжувати збирати інформацію про ваше використання Мобільного пристрою з іншою метою, описаною в основній частині цієї Політиці конфіденційності.

Продукти Samsung для друку та копіювання тепер випускає компанія HP. Ознайомтеся з декларацією про конфіденційність компанії HP на сайті www.hp.com/go/privacy.