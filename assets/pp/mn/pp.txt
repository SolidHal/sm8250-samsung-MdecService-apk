SAMSUNG-ИЙН НУУЦЛАЛЫН НИЙТЛЭГ БОДЛОГЫН ТОЙМ


Хамрах хүрээ
Энэхүү Нууцлалын бодлого нь Нууцлалын бодлогыг заасан буюу түүнтэй холбосон Samsung-ийн төхөөрөмж, вэбсайт, онлайн аппликэйшн (цаашид хамтад нь манай “Үйлчилгээ” гэх)-д хамаарна. Энэхүү Нууцлалын бодлого таныг манай Үйлчилгээнд нэвтрэхдээ компьютер, гар утас, таблет, телевизор ашиглах эсэхээс үл хамааран үйлчилнэ.

Бидний цуглуулдаг мэдээлэл
Бид Үйлчилгээтэй холбогдуулан төрөл бүрийн мэдээлэл цуглуулдаг. Үүнд:
•	Таны бидэнд шууд өгсөн мэдээлэл;
•	Таны Үйлчилгээг хэрхэн ашиглаж буй талаар бидний цуглуулдаг мэдээлэл;
•	Бидний гуравдагч талын эх үүсвэрээс авдаг мэдээлэл.
Түүнчлэн танаас Нууцлалын бодлогоор тодорхойлоогүй мэдээллийг цуглуулах зөвшөөрөл хүсэж болно.

Мэдээлэл ашиглах, дамжуулах
Бид өөрсдийн цуглуулсан мэдээллийг дараах зорилгоор ашигладаг. Үүнд:
•	Таны хүссэн Үйлчилгээг үзүүлэх;
•	Таны Үйлчилгээг хэрхэн ашиглаж байгааг ойлгох, ингэснээр бид таны ашиглах боломжийг сайжруулах болно;
•	Тусгай контент, сурталчилгаа хүргэх;
•	Таны зөвшөөрлөөр явуулах бусад үйл ажиллагаа.
Бид таны мэдээллийг дараах байгууллагад дамжуулж болно. Үүнд:
•	Хамааралтай этгээд – хамтын эзэмшил буюу хяналтаар Samsung Electronics Co., Ltd. компанитай холбоотой болсон компаниуд.
•	Бизнесийн түнш – танд таалагдаж болох бүтээгдэхүүн, үйлчилгээний мэдээллээр хангах итгэмжлэгдсэн компани.
•	Үйлчилгээ үзүүлэгч – Samsung компанид болон түүний нэрийн өмнөөс үйлчилгээ үзүүлэгч компани.
•	Хууль сахиулах – биднээс мэдээлэл дамжуулахыг шаардсан, эсхүл Samsung болон түүний хэрэглэгчдийг хамгаалах зорилгоор.

Тодорхой бүтээгдэхүүн, үйлчилгээний талаарх нэмэлт мэдээлэл
•	Samsung Mobile
•	Smart TV

Бидэнтэй холбоо барих
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Цахим шуудан: Хэрэглэгчийн үйлчилгээний албанд дараах хаягаар хандана уу: https://www.samsung.com эсвэл https://help.content.samsung.com.


SAMSUNG-ИЙН НУУЦЛАЛЫН НИЙТЛЭГ БОДЛОГО
Хүчин төгөлдөр болох огноо: 2018/01/02
Samsung Electronics Co., Ltd. ба манай хамааралтай этгээд (цаашид “Samsung”, “бид”, “бидэнд”, “биднийг”, “бидний”, “манай”, “өөрсдийн” гэх) өөрсдийн хэрэглэгчдэд нууцлал хэр чухал болохыг мэддэг бөгөөд бид таны мэдээллийг хэрхэн цуглуулах, ашиглах, задруулах, дамжуулах, хадгалах тухайгаа тодорхой байлгахыг хичээдэг. Энэхүү Нууцлалын бодлогоор бидний мэдээлэлтэй холбоотой үйл ажиллагааг тайлбарласан болно. Энэхүү Нууцлалын бодлого нь Нууцлалын бодлогыг заасан буюу түүнтэй холбосон Samsung-ийн төхөөрөмж, вэбсайт, онлайн аппликэйшн (цаашид хамтад нь манай “Үйлчилгээ” гэх)-д хамаарна. Үүнд дээр дурдсан төхөөрөмж, вэбсайт, онлайн аппликэйшны хэрэглэгчийн тусламж үйлчилгээг багтаана.
Энэхүү Нууцлалын бодлого манай бүхий л Үйлчилгээнд хамаарах боловч тодорхой Үйлчилгээтэй холбогдуулан бидний явуулдаг үйл ажиллагааны талаарх нэмэлт мэдээлэл бүхий нууцлалын нэмэлт бодлогуудыг мөн оруулав. Тэдгээр нэмэлт бодлого нь түүнд дурдсан Үйлчилгээг ашиглахад хамаарна.
Энэхүү Нууцлалын бодлого таныг манай Үйлчилгээнд нэвтрэхдээ компьютер, гар утас, таблет, телевизор, бусад төхөөрөмж ашиглах эсэхээс үл хамааран мөн адил үйлчилж болохыг анхаарна уу. Та манай Үйлчилгээг ашиглах бүрдээ Нууцлалын бодлого, нэмэлт бодлогуудаар тодорхойлсон үйл ажиллагааг зөвшөөрөх тул Нууцлалын бодлогыг анхааралтай унших нь чухал юм.
Түүнчлэн Нууцлалын бодлогыг шинэчилсэн эсэхийг тогтмол шалгаж байх нь чухал. Энэхүү Нууцлалын бодлогыг шинэчилсэн тохиолдолд өөрсдийн чухал гэж үзсэн өөрчлөлтийг холбогдох Үйлчилгээн дээр мэдэгдэл байрлуулах замаар танд мэдээлэх болно. Биднийг дээр дурдсанаар мэдэгдэл байрлуулсны дараа та манай Үйлчилгээнд нэвтрэх буюу түүнийг ашигласнаар тухайн шинэчлэлд тодорхойлсон шинээр явуулах үйл ажиллагааг зөвшөөрнө. Нууцлалын бодлогын хамгийн сүүлийн хувилбарыг ямагт https://account.samsung.com/membership/pp хуудсанд байрлуулж байх болно. Дээр оруулсан “хүчин төгөлдөр болох өдөр”-ийг шалгаж, Нууцлалын бодлогыг сүүлд хэзээ шинэчилснийг мэдэх боломжтой.

БИД ТАНЫ ТАЛААР ЯМАР МЭДЭЭЛЭЛ ЦУГЛУУЛДАГ ВЭ?

Таны шууд өгсөн мэдээлэл
Зарим Үйлчилгээ таныг мэдээллээ бидэнд шууд өгөх боломж олгодог. Жишээлбэл:
• Манай олон Үйлчилгээ хэрэглэгчийн бүртгэл буюу профайл үүсгэх боломжийг хэрэглэгчдэд олгодог. Эдгээр Үйлчилгээтэй холбоотойгоор хэрэглэгчийн бүртгэл буюу профайл үүсгэхдээ өөрийнхөө тухай зарим нэг мэдээлэл өгөхийг танаас хүсэж болно. Жишээлбэл, та Samsung account үүсгэхдээ нэр, цахим шуудангийн хаяг зэрэг өөрийнхөө тухай зарим мэдээллийг өгч болно.
• Бид танаас бүтээгдэхүүн буюу төлбөртэй үйлчилгээний захиалга хүлээн авсан тохиолдолд түүнийг биелүүлэхийн тулд таны нэр, холбоо барих мэдээлэл, илгээмж болон төлбөрийн нэхэмжлэх хүлээн авах хаяг, кредит картын мэдээллийг танаас хүсэж болно.
• Манай зарим үйлчилгээ бусад хүнтэй харилцах боломжийг танд олгодог. Тийнхүү харилцсан мэдээллийг манай системээр дамжуулна.

Таны Үйлчилгээг хэрхэн ашиглаж буй талаарх мэдээлэл
Бид таны өгсөн мэдээллээс гадна таны манай Үйлчилгээг хэрхэн ашиглаж буй талаарх мэдээллийг таны төхөөрөмж дээрх программ хангамж болон бусад аргаар цуглуулж болно. Жишээлбэл, бид дараах мэдээллийг цуглуулж болно. Үүнд:
• Төхөөрөмжийн мэдээлэл – таны Үйлчилгээнд нэвтрэхдээ ашиглаж буй төхөөрөмжийн техник хангамжийн загвар, IMEI дугаар болон төхөөрөмжийн бусад үл давтагдах таних код, MAC хаяг, IP хаяг, үйлдлийн системийн хувилбар, тохиргоо.
• Бүртгэлийн мэдээлэл – таны Үйлчилгээг ашигласан цаг, хугацаа, Үйлчилгээгээр дамжуулан оруулсан хайлтын түлхүүр үг, таны төхөөрөмж дээр суулгасан күүкий дээр хадгалсан мэдээлэл гэх мэт.
• Байршлын мэдээлэл – үүнд та тодорхой Үйлчилгээ ашиглах үед бидэнд ирэх таны төхөөрөмжийн GPS дохио, ойр байрлах Wi-Fi-ийн нэвтрэх цэг, бааз станцын тухай мэдээлэл зэрэг орно.
• Дуу хоолойн мэдээлэл – таныг аль нэг Үйлчилгээг дуут командаар удирдах үед бидний бичиж авдаг бөгөөд өөрсдийн сервер дээр хадгалж болох таны дуу хоолойн бичлэг. (Хэрвээ бид яриаг бичигт хөрвүүлэх үйлчилгээг бидний нэрийн өмнөөс үзүүлдэг гуравдагч талтай хамтран ажиллавал энэхүү үйлчилгээ үзүүлэгч нь тодорхой дуут командыг хүлээн авч, хадгалж болно гэдгийг анхаарна уу.)
• Бусад мэдээлэл – таны хэрэглэдэг апп, зочилдог вэбсайт, Үйлчилгээгээр дамжуулан санал болгосон контенттой хэрхэн харьцдаг зэрэг таны Үйлчилгээг хэрхэн ашиглаж буй талаарх мэдээлэл.

Гуравдагч талын эх үүсвэрээс авсан мэдээлэл
Бид таны тухай мэдээллийг нийтэд нээлттэй болон худалдан авах боломжтой эх үүсвэрээс хүлээн авч болох (хууль тогтоомжоор зөвшөөрсөн хүрээнд) бөгөөд тус мэдээллийг танаас хүлээж авсан болон таны тухай бусад мэдээлэлтэй нэгтгэж болно. Түүнчлэн таныг гуравдагч талын олон нийтийн сүлжээний үйлчилгээтэй холбогдох тохиолдолд тэндээс бид таны тухай мэдээллийг хүлээн авч болно.

Бидний цуглуулдаг бусад мэдээлэл
Бид таны болон таны төхөөрөмжийн тухай, түүнчлэн таны үйлчилгээг хэрхэн ашиглаж буй талаарх бусад мэдээллийг мэдээлэл цуглуулах үед танд тайлбарлаж өгсөн аргаар болон танаас зөвшөөрөл авсны үндсэн дээр өөр бусад аргаар цуглуулж болно.
Та тодорхой төрлийн мэдээлэл (Samsung account-ыг бүртгүүлэх үед бидний хүсэх мэдээлэл г.м.)-ийг бидэнд өгөхгүй байж болох ч ингэснээр таны зарим Үйлчилгээг ашиглах боломжид нөлөөлж болно.

БИД ТАНЫ МЭДЭЭЛЛИЙГ ХЭРХЭН АШИГЛАДАГ ВЭ?
Бид өөрсдийн цуглуулсан мэдээллийг дараах зорилгоор ашиглаж болно. Үүнд:
• таныг болон таны төхөөрөмжийг Үйлчилгээнд бүртгэх;
• Үйлчилгээ үзүүлэх, таны ашиглахыг хүссэн боломжоор хангах;
• таны манай Үйлчилгээн дээр өмнө нь хийж байсан үйлдэлд тулгуурлан тусгай контентоор хангаж, таны хүсэл сонирхолд нийцсэн үйлчилгээ үзүүлэх;
• тусгай сурталчилгаа үзүүлэх, ивээн тэтгэсэн контент харуулах, сурталчилгааны чанартай мэдээллийг танд илгээх зэрэг сурталчилгааны зорилгоор ашиглана;
• өөрсдийн зах зээл, хэрэглэгч, бүтээгдэхүүн, үйлчилгээнд үнэлгээ, дүн шинжилгээ хийх (үүнд манай бүтээгдэхүүн, үйлчилгээний талаарх таны санал бодлыг асуух, хэрэглэгчийн судалгаа явуулах зэрэг үйл ажиллагаа багтана);
• манай Үйлчилгээг хүмүүс хэрхэн ашиглаж байгааг ойлгох, ингэснээр бид үйлчилгээгээ сайжруулж, шинэ бүтээгдэхүүн, үйлчилгээ бий болгох боломжтой болно;
• таны төхөөрөмжид засвар үйлчилгээ үзүүлэх;
• хууль тогтоомжоор зөвшөөрсөн хүрээнд үнэгүй хонжворт сугалаа, шагналтай тэмцээн, борлуулалтыг идэвхжүүлэх үйл ажиллагаа зохион байгуулах;
• таны зөвшөөрлөөр явуулах бусад үйл ажиллагаа.
Бид танаас хүлээж авсан болон таны тухай мэдээлэл (түүний дотор өөр өөр Үйлчилгээ, төхөөрөмж дээрх)-ийг энэхүү Нууцлалын бодлогод нийцсэн зорилгоор нэгтгэж болно. Жишээлбэл, бид таны Samsung account-ын мэдээллийг Samsung account шаарддаг бүхий л Үйлчилгээн дээр ашиглаж болох юм. Эсхүл таны ашиглах боломжийг сайжруулахын тулд бид Үйлчилгээн дээр тулгуурлан санал, тусгай контент, таны хүсэл сонирхолд нийцсэн боломжуудаар хангаж болно. Бидний тухайн мэдээллийг нэгтгэх шалтгаан, холбогдох хууль тогтоомжийн шаардлагаас хамааран тухайлбал төхөөрөмжийн буюу аппликэйшны тохиргооны цэс дээр, эсхүл холбогдох вэб хуудсаар зочлох замаар мэдээлэл нэгтгэх үйлдлийг тохируулах боломжоор хангаж болно.

БИД ТАНЫ МЭДЭЭЛЛИЙГ ХЭНД ЗАДРУУЛДАГ ВЭ?
Бид таны мэдээллийг гуравдагч талын бие даасан маркетингийн үйл ажиллагааны болон бизнесийн зорилгоор ашиглуулахаар тухайн гуравдагч талд таны зөвшөөрөлгүйгээр задруулахгүй. Гэхдээ бид дараах этгээдэд таны мэдээллийг задруулж болно. Үүнд:
• Хамааралтай этгээд. Таны мэдээллийг энэхүү Нууцлалын бодлогод тайлбарласан зорилгоор Samsung компанийн хамааралтай этгээдэд дамжуулж болно. “Хамааралтай этгээд” гэж хамтын эзэмшил буюу хяналтаар Samsung Electronics Co., Ltd. компанитай холбоотой компанийг хэлнэ. Бидний хамааралтай этгээдэд Samsung Electronics гэсэн нэртэй компаниуд багтана. Хамааралтай этгээдэд мөн Samsung SDS гэх мэт хамтын эзэмшил буюу хяналтаар холбогдсон бусад компани багтаж болно.
• Бизнесийн түнш. Бид таны мэдээллийг мөн утасгүй холбооны оператор компани зэрэг итгэмжлэгдсэн бизнесийн түншдээ дамжуулж болно. Дээрх байгууллагууд таны ашиглахыг хүссэн үйлчилгээг танд хүргэх, хүсэл сонирхлыг тань таамаглах зорилгоор таны мэдээллийг ашиглаж болох бөгөөд танд сурталчилгааны материал, сурталчилгаа, бусад материал илгээж болно.
• Үйлчилгээ үзүүлэгч. Төлбөр тооцооны хувьд бидэнд туслалцаа үзүүлэх, бидний нэрийн өмнөөс цахим шуудан илгээх зэргээр бидэнд болон бидний нэрийн өмнөөс үйлчилгээ үзүүлдэг компанид мөн таны мэдээллийг задруулж болно. Дээрх байгууллагууд таны мэдээллийг бидэнд үйлчилгээ үзүүлэхээс бусад зорилгоор ашиглах боломжгүй юм.
• Хууль тогтоомжоор шаардсан үед болон өөрсдийн үйлчилгээг хамгаалах шаардлагын дагуу мэдээлэл задруулах бусад тал. Таны мэдээллийг дараах зорилгоор бусад талд задруулах тохиолдол байж болно. Үүнд:
• хууль тогтоомжийг дагаж мөрдөх, заавал биелүүлэх шүүхийн захирамж (нэгжлэг хийх зөвшөөрөл, шүүхийн бусад захирамж г.м.)-ийн дагуу арга хэмжээ авах;
• манай Үйлчилгээг зохицуулдаг бодлогыг мөрдөж буй эсэхэд хяналт тавих, мөрдүүлэх;
• Samsung компани, бидний холбогдох хамааралтай этгээд, бизнесийн түнш, хэрэглэгчийн эрх, өмч хөрөнгө, аюулгүй байдлыг хамгаалах.
• Байгууллагын хэлцэлтэй холбогдуулан мэдээлэл задруулах бусад тал. Бид таны мэдээллийг компани нэгдэх, шилжүүлэх ажиллагааны хүрээнд болон дампуурсан тохиолдолд гуравдагч талд задруулж болно.
• Таны зөвшөөрөл, заавраар мэдээлэл задруулах бусад тал. Бид энэхүү Нууцлалын бодлогод тайлбарласны дагуу мэдээлэл задруулахаас гадна таны зөвшөөрөл, хүсэлтээр таны тухай мэдээллийг гуравдагч талд дамжуулж болно.

ТАНЫ СОНГОЛТ
Бид мэдээллийг тань хэрхэн ашиглахтай холбоотой төрөл бүрийн сонголтыг танд санал болгож байна. Биднээс сурталчилгааны чанартай мэдээлэл авах эсэхийг та өөрөө шийдвэрлэх боломжтой бөгөөд ингэхдээ тухайн мэдээлэлд оруулсан бүртгэлээс хаягаа хасуулах зааврын дагуу тохируулга хийнэ. Түүнчлэн биднээс яаралтай мэдэгдэл хүлээн авсан үед болон холбогдох вэб хуудсаар зочилж, тодорхой Үйлчилгээний тохиргоог өөрчлөх замаар хэдэн ч удаа сонголт хийх боломжтой.

БИД ТАНЫ МЭДЭЭЛЛИЙГ ХАМГААЛАХЫН ТУЛД ЮУ ХИЙДЭГ ВЭ?
Бид Үйлчилгээтэй холбогдуулан цуглуулсан мэдээллийг хамгаалахын тулд биет болон техникийн зохих арга хэмжээг авч ажиллана. Гэхдээ таны мэдээллийг хамгаалахын тулд зохих арга хэмжээ авдаг боловч аюулгүй байдлыг бүрэн хангасан вэбсайт, интернэт дамжуулалт, компьютерын систем, утасгүй холболт гэж байхгүй болохыг анхаарна уу.

ОЛОН УЛСАД МЭДЭЭЛЭЛ ДАМЖУУЛАХ ЗӨВШӨӨРӨЛ
Та аливаа Үйлчилгээг ашиглах, түүнд оролцох, бидэнд мэдээллээ өгөх зэрэг үйлдлийг хийснээр таны мэдээллийг энэхүү Нууцлалын бодлогын дагуу таны оршин суугаа улс (жишээ нь, Өмнөд Солонгос)-аас өөр газар цуглуулах, дамжуулах, хадгалах, боловсруулахыг зөвшөөрч байгаа болно. Таны мэдээллийг дамжуулах улсад мөрддөг мэдээлэл хамгаалах тухай болон бусад хууль тогтоомж нь танай улсын хууль тогтоомжтой адил бүрэн төгс биш байж болохыг анхаарна уу.

ӨӨРИЙН МЭДЭЭЛЭЛД НЭВТРЭХ
Та зарим улсын хууль тогтоомжийн дагуу бидний цуглуулдаг мэдээллийн талаар мэдээлэл хүсэх, тухайн мэдээлэлд алдаа мадаг байвал засах эрхтэй байж болно. Хуулийн дагуу эдлэх хэрэглэгчийн аливаа бусад эрхийг хөндөхгүй. Хууль тогтоомжоор зөвшөөрсөн бол бид дээрх боломжийг танд олгосныхоо төлөө бага хэмжээний хураамж авч болно. Хэрвээ хэт олон удаа хүсэлт гаргасан, техникийн хувьд хэт их хүчин чармайлт шаардсан, бусдын нууцлалыг эрсдэлд оруулсан, хэтэрхий боломжгүй, эсхүл хүсэлтийг биелүүлэхийн тулд тухайн улсын хууль тогтоомжийн дагуу мэдээлэлд нэвтрэх шаардлагагүй бол тухайн хүсэлтийг биелүүлэхээс татгалзаж болно. Хэрвээ та мэдээлэлдээ нэвтрэх хүсэлт гаргах бол манай хэрэглэгчийн үйлчилгээний албанд дараах хаягаар хандана уу: https://www.samsung.com эсвэл https://help.content.samsung.com.

МЭДЭЭЛЭЛ ХАДГАЛАХ
Бид зохих хамгаалалтын арга хэмжээ авсны үндсэн дээр таны тухай мэдээллийг зөвхөн түүнийг цуглуулсан зорилгоор ашиглахад шаардлагатай хугацаагаар, эсхүл аливаа гэрээ, холбогдох хууль тогтоомжийн дагуу болон статистикийн зорилгоор илүү урт хугацаагаар хадгалах боломжийг бүрдүүлэхийн тулд зохих арга хэмжээ авдаг.

МАНАЙ ҮЙЛЧИЛГЭЭН ДЭЭРХ ГУРАВДАГЧ ТАЛЫН ХОЛБООС, БҮТЭЭГДЭХҮҮН
Манай Үйлчилгээ бидний хяналтаас гадуурх гуравдагч талын вэбсайт, үйлчилгээтэй холбогдсон байж болно. Бид вэбсайт болон бусад үйлчилгээний цуглуулсан мэдээллийн аюулгүй байдал, нууцлалын талаар хариуцлага хүлээхгүй. Та болгоомжтой хандаж, өөрийн ашиглах гуравдагч талын вэбсайт, үйлчилгээнд хамаарах нууцлалын баталгааг уншвал зохино.
Бид мөн гуравдагч талын хөгжүүлсэн тодорхой бүтээгдэхүүн, үйлчилгээ (Galaxy Apps эсвэл Хэрэглүүрүүд дэлгүүрт тавьсан апп г.м.)-г авах боломжийг танд нээж өгч болно. Samsung компани гуравдагч талын эдгээр бүтээгдэхүүн, үйлчилгээний талаар хариуцлага хүлээхгүй.
Манай үйлчилгээнд контент, сурталчилгаа, төрөл бүрийн үйлдэл нийлүүлдэг гуравдагч талууд
Манай Үйлчилгээн дээрх зарим контент, сурталчилгаа, үйлдлийг бидэнтэй хамааралгүй гуравдагч талууд нийлүүлж болно. Жишээлбэл:
• Бид контентын үйлчилгээ үзүүлэгчийн видео контентыг үзэх боломжийг танд олгоно;
• Гуравдагч талууд бидний Galaxy Apps эсвэл Хэрэглүүрүүд дэлгүүрт тавьсан аппуудыг хөгжүүлдэг;
• Зарим гуравдагч тал сурталчилгаа харуулах, эсхүл хэрэглэгч ямар сурталчилгааг хэр олон удаа үздэг, үзсэнийхээ дараа ямар хариу үйлдэл хийдэг талаарх мэдээллийг цуглуулж болно;
• Бид Үйлчилгээн дээрх зарим нэг материалыг Facebook, Twitter, Google+, LinkedIn зэрэг олон нийтийн сүлжээний үйлчилгээгээр дамжуулан бусадтай хуваалцах боломжийг танд олгоно.
Дээр дурдсан гуравдагч талууд күүкий, дохио, тэдгээртэй ижил төстэй технологи ашиглах зэргээр таны Үйлчилгээг хэрхэн ашиглаж буй талаар тодорхой мэдээлэл цуглуулах буюу хүлээн авч болох бөгөөд тухайн мэдээллийг урт хугацааны турш цуглуулж, янз бүрийн вэбсайт, онлайн үйлчилгээнээс цуглуулсан мэдээлэлтэй нэгтгэж болно. Samsung компани эдгээр компанийн мэдээлэл цуглуулах, ашиглах үйл ажиллагаанд хяналт тавихгүй. Эдгээр компанийн зарим нь зорилтот сурталчилгаа хүлээн авах эсэх сонголтыг хэрэглэгчдэд олгох зорилготой салбарынхны боловсруулсан хөтөлбөрт оролцдог. Дэлгэрэнгүй мэдээллийг Сүлжээний сурталчилгааны санаачилга байгууллагын “http://networkadvertising.org”, Дижитал сурталчилгааны холбооны “http://www.aboutads.info/” гэсэн вэбсайтаас авна уу.
Хэрвээ та олон нийтийн сүлжээний үйлчилгээнд холбогдсон бол бид таныг нэвтрүүлэх зорилгоор тухайн үйлчилгээнээс баталгаажуулах мэдээлэл хүлээн авч хадгалах, түүнчлэн таныг тухайн үйлчилгээнд холбогдсоны дараа таны бидэнд хүлээн авахыг зөвшөөрсөн бусад мэдээллийг хүлээн авч хадгалж болно.
Мөн та өөрөөс тань гадна өөр хүмүүсийн ашигладаг төхөөрөмж дээр олон нийтийн сүлжээний үйлчилгээтэй холбогдсон тохиолдолд тэд таны холбогдсон олон нийтийн сүлжээний үйлчилгээн дээр таны хэрэглэгчийн бүртгэлтэй холбогдуулан хадгалсан буюу гарч ирэх мэдээллийг харах боломжтой гэдгийг анхаарна уу.

КҮҮКИЙ, ДОХИО, ТЭДГЭЭРТЭЙ ИЖИЛ ТӨСТЭЙ ТЕХНОЛОГИ
Бид болон манай Үйлчилгээн дээр контент, сурталчилгаа, бусад үйлдэл нийлүүлдэг тодорхой гуравдагч талууд манай Үйлчилгээний зарим хэсэг дээр күүкий, дохио, тэдгээртэй ижил төстэй технологи ашиглаж болно.

Күүкий
Күүкий гэдэг нь таны компьютер, телевизор, гар утас, бусад төхөөрөмж дээр мэдээлэл хадгалдаг жижиг файл юм. Тухайн этгээд таны төхөөрөмж дээр күүкий байршуулснаар янз бүрийн вэбсайт, үйлчилгээ, төхөөрөмж дээр болон вэбтэй холбогдох үед таныг таних боломжтой болдог. Күүкий олон төрлийн ашигтай зорилгыг гүйцэлдүүлдэг. Жишээлбэл:
• Күүкий нь үйлчилгээнд нэвтрэх үед шаарддаг таны хэрэглэгчийн нэр, нууц үгийг санаж, ингэснээр та үйлчилгээнд нэвтрэх бүрдээ тэдгээр мэдээллийг дахин оруулах шаардлагагүй болно.
• Бид болон гуравдагч талууд хүмүүсийг аль хуудас, боломжуудад нэвтэрч, тухайн хуудсанд хэр их хугацаа зарцуулж байгааг күүкийний тусламжтайгаар олж мэдсэний үндсэн дээр манай Үйлчилгээний аль хэсэг хамгийн их эрэлттэй байгааг ойлгож авдаг. Бид ийм төрлийн мэдээллийг судалснаар Үйлчилгээг таны хүсэлт сонирхолд нийцүүлэн тохируулж, илүү чанартай үйлчилгээ үзүүлэх боломжтой болно.
• Бид болон гуравдагч талууд таныг аль сурталчилгааг үзсэнийг күүкийний тусламжтайгаар мэдэж авах бөгөөд ингэснээр та Үйлчилгээнд нэвтрэх бүрдээ нэг ижил сурталчилгааг хүлээн авахгүй болно.
• Бид болон гуравдагч талууд күүкийний тусламжтайгаар таны манай Үйлчилгээ болон бусад вэбсайт, аппыг хэрхэн ашиглаж буй талаарх мэдээллийг цуглуулж, холбогдох контент, сурталчилгааг танд хүргэдэг.
Та Үйлчилгээнд нэвтрэх вэб хөтөч ашиглахдаа бүх күүкийг зөвшөөрөх, бүх күүкийнээс татгалзах, эсхүл күүкий илгээсэн үед мэдэгдэл хүлээн авахаар өөрийн вэб хөтчийг тохируулах боломжтой. Вэб хөтөч бүр харилцан адилгүй байдаг тул күүкийний тохируулгыг хэрхэн өөрчлөх тухай мэдээллийг вэб хөтчийнхөө “Тусламж” цэсээр орж аваарай. Таны төхөөрөмжийн үйлдлийн систем күүкийний нэмэлт тохируулгатай байж болно.
Гэхдээ зарим Үйлчилгээ нь заавал күүкий ашиглах шийдэлтэй байж болох бөгөөд күүкийг идэвхгүй болгосон тохиолдолд энэ нь тухайн Үйлчилгээ, түүний зарим нэг хэсгийг ашиглах боломжид тань нөлөөлж болзошгүй гэдгийг анхаарна уу.

Бусад дотоод санах ой
Бид өөрсдийн Үйлчилгээтэй холбогдуулан зарим нэг гуравдагч талын хамт дотоод дундын объект (мөн “Flash күүкий” гэж нэрлэдэг), HTML5 дотоод санах ой зэрэг бусад төрлийн дотоод санах ойн технологийг ашиглаж болно. Эдгээр технологийг таны төхөөрөмж дээр хадгалж, түүний тусламжтайгаар таны үйлдэл, хувийн тохируулгын талаарх зарим мэдээллийг хадгалдаг бөгөөд энэ талаараа дээр дурдсан күүкийтэй төстэй юм. Гэхдээ дээрх технологи энгийн күүкийнээс таны төхөөрөмжийн янз бүрийн хэсгийг ашиглаж болох тул та вэб хөтчийн энгийн хэрэгсэл, тохиргоог ашиглан тэдгээрийг хянах боломжгүй байж болно. Flash күүкийний мэдээллийг хэрхэн идэвхгүй болгох, устгах талаар мэдээлэл авахыг хүсвэл энд дарна уу: “http://helpx.adobe.com/flash-player/kb/disable-local-shared-objects-flash.html”.

Дохио
Бид зарим нэг гуравдагч талын хамт таны төхөөрөмжөөс серверт мэдээлэл дамжуулдаг дохио (буюу “пиксель”) гэх технологийг мөн ашиглаж болно. Дохио нь онлайн контент, видео, цахим шууданд сууж болох бөгөөд тодорхой төрлийн мэдээллийг таны төхөөрөмжөөс унших, таныг тодорхой контент, цахим шуудангийн зурвас үзсэнийг мэдэх, таны дохиог харсан цаг, огноо, таны төхөөрөмжийн IP хаягийг тодорхойлох боломжийг серверт олгодог. Бид болон зарим нэг гуравдагч тал дохиог төрөл бүрийн зорилгоор, түүний дотор манай Үйлчилгээг хэрхэн ашиглаж буй байдалд дүн шинжилгээ хийх, танд илүү хамаатай контент, сурталчилгаа хүргэх (күүкийтэй хамт) зорилгоор ашигладаг.
Та манай Үйлчилгээнд нэвтэрч, түүнийг ашигласнаар күүкий, дотоод санах ойн бусад технологи, дохио, бусад мэдээллийг таны төхөөрөмж дээр хадгалахыг зөвшөөрч байгаа болно. Түүнчлэн биднийг болон дээр дурдсан гуравдагч талуудыг ийм күүкий, дотоод санах ойн технологи, дохио, мэдээлэлд нэвтрэхийг зөвшөөрч байгаа болно.

НЭМЭЛТ МЭДЭЭЛЭЛ
Хэрвээ танд ямар нэг тодорхой асуулт байвал дараах хаягаар бидэнд хандана уу:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Цахим шуудан: Хэрэглэгчийн үйлчилгээний албанд дараах хаягаар хандана уу: https://www.samsung.com эсвэл https://help.content.samsung.com.


ТОХИРУУЛГЫН ҮЙЛЧИЛГЭЭНИЙ НУУЦЛАЛЫН МЭДЭГДЭЛ
Та Тохируулгын үйлчилгээг ашиглахдаа юуны өмнө Samsung account-тай байх шаардлагатай. https://account.samsung.com/membership/pp (“Samsung-ийн Нууцлалын бодлого”) гэсэн хаягт байршуулсан манай Нууцлалын бодлого таны Samsung account болон Тохируулгын үйлчилгээний ашиглалтад үйлчилнэ. Энэхүү Нууцлалын мэдэгдэл нь Тохируулгын үйлчилгээтэй холбогдуулан таны хувийн мэдээллийг хэрхэн цуглуулж, ашиглаж, хуваалцаж, хадгалж болох талаар нэмэлт дэлгэрэнгүй мэдээлэл өгдөг бөгөөд үүнийг Samsung-ийн Нууцлалын бодлоготой хамт уншиж танилцах хэрэгтэй юм. Энэхүү Нууцлалын мэдэгдлийн нөхцөл болон Samsung-ийн Нууцлалын бодлого хоорондоо зөрчилдвөл энэхүү Нууцлалын мэдэгдлийн нөхцөлийг дагаж мөрдөнө.

Тохируулгын үйлчилгээ гэж юу вэ?
Samsung-ийн төхөөрөмж, апп, үйлчилгээ (цаашид тус бүрийг нь “Үйлчилгээ”, хамтад нь “Үйлчилгээнүүд” гэх) нь таны хүсэл, хэрэгцээг ухаалаг байдлаар урьдчилан таамаглаж, тохируулсан үйлчилгээгээр хангах зориулалттай. Samsung-ийн Тохируулгын үйлчилгээ нь таны тухай болон таны Үйлчилгээний ашиглалтын талаар олж авсан мэдээлэл дээр үндэслэн хэрэглэгчийн ашиглах боломж, үүний дотор тусгай контент, санал болгох зүйлсийг сайжруулдаг. Жишээлбэл: Тохируулгын үйлчилгээ нь Samsung-ийн дуу хоолой таних үйлчилгээг ашиглах үед танд тусгайлан тохируулсан зөвлөгөө, мэдээлэл өгөх буюу эсхүл таны бороотой өдөр сонсдог дуу хөгжмийг санаж, сүүлд нь санал болгох зэргээр таны Үйлчилгээг ашиглах боломжийг сайжруулж болно. Түүнчлэн хэрвээ та “Намайг гэртээ хүрэхийн алдад савтай ус худалдаж авахыг сануулаарай” гэсэн команд өгвөл Тохируулгын үйлчилгээ командыг санаж, таныг гэртээ хүрэх дөхөхөд савтай ус худалдаж авахыг сануулна.

Тохируулгын үйлчилгээ таны талаар ямар төрлийн мэдээлэл цуглуулж болох вэ?
Тохируулгын үйлчилгээ таны талаар хэдий чинээ их ойлголт, мэдлэгтэй болно танд төдий чинээ илүү тохирсон тусгай контент, мэдээллээр хурдан шуурхай хангах боломжтой болно. Тохируулгын үйлчилгээ таны сонирхол, сонголт, байршлыг ойлгоход туслах зориулалттай бөгөөд таны тухай мэдээллийг янз бүрийн арга замаар цуглуулж, шинжилдэг. Үүнд:
•	Төхөөрөмжийн мэдээлэл. Тохируулгын үйлчилгээ таны төхөөрөмжийн үл давтагдах дугаар, мэдээлэл, тохиргооны мэдээлэл (хэл, түгжээний тохиргоо зэрэг), төлөвийн мэдээлэл (бусад төхөөрөмжтэй холбогдсон байдал зэрэг) болон таны төхөөрөмжийн тухай бусад мэдээллийг цуглуулж болно. Тохируулгын үйлчилгээ мөн таны төхөөрөмж дээр суулгасан эсвэл одоо ажиллаж буй аппликэйшнуудыг шалгаж болно. Түүнээс гадна Тохируулгын үйлчилгээ нь таныг Samsung account-тайгаа холбогдсон төхөөрөмжөө хэрхэн, хэзээ, хэр удаан хугацаагаар ашигладаг тухай мэдээлэл, түүний дотор тухайн төхөөрөмж дээрх Үйлчилгээнүүд, гуравдагч талын апп, үйлчилгээний ашиглалтын (таны төхөөрөмж дээрх аппын жагсаалт, таны төхөөрөмж дээр тоглуулсан хөгжим, таны зочилдог вэбсайт, таны хийдэг хайлт г.м.) талаарх мэдээллийг авч болно.
•	Таны Хөгжим ба Зургийн тухай мэдээлэл. Тохируулгын үйлчилгээ урьд өмнө тоглуулсан эсвэл хадгалсан дуу хөгжмийн нэр, жанр, уран бүтээлч зэрэг мэдээлэл, таны зургуудын талаарх мэдээлэл, үүний дотор зураг авсан цаг, байршил зэрэг мэдээллийг цуглуулж, шинжилж болно.
•	Харилцагчид ба харилцааны өгөгдөл. Тохируулгын үйлчилгээ таны бусадтай ямар холбоотой (жишээ нь: таны гэр бүл, найз нөхөд) болох, таны хамгийн чухал харилцагчид хэн болох, тантай хэн хамгийн их харилцдаг, та ямар аргаар харилцахыг илүүд үздэгийг тодорхойлж; таны чухал харилцагчдын талаарх мэдээллийг харуулж (жишээ нь: аваагүй дуудлага); дуу хоолой таних функцээ ашиглангаа хэлж өгөх харилцагчдаа олох зэргээр үйлчлэхийн тулд таны харилцагчийн жагсаалтад хандаж, таны орох буюу гарах дуудлага, бичвэр зурвасын түүхийг цуглуулж, шинжилж болно.
•	Цаглаврын мэдээлэл. Тохируулгын үйлчилгээ таны хүсэл сонирхлыг мэдэж, онцгой тохиолдлуудыг бүртгэж, таны байршлыг тогтоохын тулд таны төхөөрөмжийн цаглаварт хандаж, таны цаглаврын өгөгдлийг цуглуулж, шинжилж болно.
•	Интернэт үзсэн түүх. Тохируулгын үйлчилгээ таны сонирхол, хүслийг мэдэж; илүү холбогдолтой хайлтын үр дүнг харуулж; өөр өөр нөхцөлд хамгийн тохиромжтой мэдээллээр хангаж; энэхүү Нууцлалын мэдэгдэлд заасан бусад үйлчилгээгээр хангахын тулд таны интернэт үзсэн түүхэд хандаж, үүнтэй холбоотой өгөгдөл цуглуулж, шинжилж болно. Таны Нууц горимд (Нууц нэртэй горим эсвэл Хувийн горим) интернэтээр хайлт хийсэн түүхтэй холбоотой өгөгдлийг цуглуулахгүй.
•	Байршлын мэдээлэл. Тохируулгын үйлчилгээ таны хүссэн байршилтай холбоотой мэдэгдэл эсвэл мэдээллийг өгөх зэрэг тодорхой зорилгоор таны төхөөрөмжийн нарийвчилсан газарзүйн байршлаас гадна таны байршилтай холбоотой бусад мэдээлэлд Bluetooth, Wi-Fi сүлжээний дохио, цаглавар дээр оруулсан зүйл, бусад технологи, өгөгдлөөр дамжуулан тогтмол хандаж, цуглуулж, шинжилж болно. Тохируулгын үйлчилгээ нь газарзүйн байршлын мэдээллийг цуглуулахын тулд таны төхөөрөмж дээр Байршлын тохиргоог идэвхжүүлсэн байх ёстой. Тийм учраас зарим тохиолдолд Тохируулгын үйлчилгээ нь танаас Байршлын тохиргоог идэвхжүүлэхийг хүсэж болно.
•	Samsung account, Миний профиль, Samsung-ийн үйлчилгээний өгөгдөл. Тохируулгын үйлчилгээ нь таны Samsung account-д хадгалсан эсвэл түүнтэй холбоотой мэдээлэл (таны Samsung account-ын ID, холбоо барих мэдээлэл, нэр, төрсөн огноо, хүйс зэрэг), Миний профильд бүртгүүлсэн мэдээллийг цуглуулж, шинжилж болно. Тохируулгын үйлчилгээ нь таны Samsung аппуудын ашиглалтын түүх, дуу хоолой таних үйлчилгээгээр өгсөн дуут командууд, Reminder дээр тохируулсан мэдэгдлүүд, танд өгсөн цаг агаарын өгөгдөл зэрэг Үйлчилгээний ашиглалттай холбоотой мэдээллийг цуглуулж, шинжилж болно.
•	Холбогдсон гуравдагч талын апп болон үйлчилгээнүүдтэй холбоотой мэдээлэл. Гуравдагч талын апп эсвэл үйлчилгээнд холбогдохыг зөвшөөрснөөр та Тохируулгын үйлчилгээнд эдгээр гуравдагч талын апп эсвэл үйлчилгээний ашиглалттай холбоотой өгөгдлийг ашиглан, тусгай боломжоор хангах боломж өгнө.

Тохируулгын үйлчилгээ дээр заасан мэдээллээс гадна мөн таны болон таны төхөөрөмж, аппын тухай, түүнчлэн таны Үйлчилгээг хэрхэн ашиглаж буй талаарх мэдээллийг мэдээлэл цуглуулах үед танд тайлбарлаж өгсөн аргаар болон танаас зөвшөөрөл авсны үндсэн дээр өөр бусад аргаар цуглуулж болно. Тохируулгын үйлчилгээ нь таны дуудлага, бичвэр зурвасын түүх, газарзүйн байршлын мэдээлэл, интернэт үзсэн түүх зэрэг зарим төрлийн хувийн мэдээллийг хэрхэн ашиглаж, шинжлэх талаар танд сонголт өгнө. Тохируулгын үйлчилгээ нь танд мөн зар сурталчилгааны зорилгоор хувийн мэдээллээ Тохируулгын үйлчилгээнд ашиглуулахаас татгалзах сонголт өгнө. Илүү их мэдээлэл олж авахыг хүсвэл доорх “Таны эрх ба сонголтууд” хэсгийг үзнэ үү.

Цуглуулсан мэдээллийг хэрхэн ашигладаг вэ?
Тохируулгын үйлчилгээ дээр заасан мэдээллийг автоматжуулсан системээр шинжилж, шинжилсэн өгөгдлөө таны зөвшөөрсөн Үйлчилгээнүүд болон гуравдагч талын аппуудад дараах зорилгоор өгнө:
•	таныг тусгай контент болон мэдээллээр хангах;
•	танд илүү сайн Үйлчилгээ үзүүлэх аргачлалыг шинжлэх;
•	Үйлчилгээнүүдийг сайжруулж, хөгжүүлэх;
•	таны сонирхлыг татаж болох бүтээгдэхүүн, үйлчилгээний талаар тусгай зар сурталчилгаа харуулах;
•	таны тусдаа өгсөн зөвшөөрлийн үндсэн дээр таны сонирхолд нийцүүлэн тохируулсан Samsung болон гуравдагч этгээдийн санал болгодог бүтээгдэхүүн, үйлчилгээний талаар цахим шуудан болон шахах мэдэгдлээр танд мэдээлэх.
Та доорх “Таны эрх ба сонголтууд” хэсэгт заасны дагуу зарим мэдээллийг цуглуулж, ашиглахыг зогсоож болно. Танд Тохируулгын үйлчилгээ үзүүлэхийн тулд Үйлчилгээ тус бүрд тодорхой мэдээлэл шаардагдах учраас Тохируулгын үйлчилгээнд бүх мэдээлэлд хандахыг зөвшөөрсөн тохиолдолд л хэрэглэгчийн ашиглах боломж оновчтой болж чадна.

Тусгай зар сурталчилгаа ба шууд маркетинг
Тохируулгын үйлчилгээ таны сонирхолд нийцүүлэн тохируулсан Samsung болон гуравдагч этгээдийн санал болгодог бүтээгдэхүүн, үйлчилгээний талаар зар сурталчилгаа ба шууд маркетингийн мэдээллээр (хамтад нь “Зар сурталчилгаа” гэх) таныг хангахын тулд таны Үйлчилгээний ашиглалт болон цаг хугацааны турш, гуравдагч этгээдийн вэбсайт, аппуудаар, түүнчлэн төхөөрөмжүүдээр таны явуулсан онлайн үйл ажиллагааны талаар мэдээлэл цуглуулж, шинжилж, хуваалцаж болно. Холбогдох хууль тогтоомжоор шаардсан тохиолдолд бид шууд маркетингийн зорилгоор таны хувийн мэдээллийг боловсруулах зөвшөөрлийг танаас авна. Та Samsung account-ын тохиргоон дотроо Миний профиль > Samsung account удирдах цэсээр дамжуулан “Тохируулгын үйлчилгээ ашигласан зар сурталчилгаа” гэсэн сонголтыг идэвхгүй болгож, энэ мэдээллийг Тохируулгын үйлчилгээнд тусгай Зар сурталчилгаа илгээхэд нь ашиглуулахаас татгалзаж болно. Энэ сонголтыг идэвхгүй болгосноор Samsung-ийн нийлүүлдэг бүх Зар сурталчилгааг (үүний дотор тусгай Зар сурталчилгааг) зогсоож чадахгүй байж болно. Хэрвээ та бусад Үйлчилгээнээс Зар сурталчилгаа хүлээн авахыг зөвшөөрсөн бол Samsung-аас Зар сурталчилгаа ирсээр байж болно. Бусад Үйлчилгээнээс ийм Зар сурталчилгаа авахаас хэрхэн татгалзах талаар илүү их мэдээлэл олж авахыг хүсвэл холбогдох Үйлчилгээн дотор буй Тохиргооны цэс рүү орж үзнэ үү.

Тохируулгын үйлчилгээний авсан мэдээллийг би устгаж болох уу?
Таныг Samsung account-аа устгасны дараа Тохируулгын үйлчилгээний цуглуулж, шинжилсэн мэдээлэл устана. Та Samsung account-аа устгахаас ч өмнө, Samsung account дотроо Нууцлалын тохиргоо цэсээр дамжуулан Тохируулгын үйлчилгээний цуглуулж, шинжилсэн зарим категорийн өгөгдлийг устгахыг мөн хүсэж болно. Зарим тохиолдолд манай серверүүдэд хадгалсан мэдээлэл бүрэн устах хүртэл хэсэг хугацаа шаардагдаж болно гэдгийг анхаарна уу.

Хэрвээ би Тохируулгын үйлчилгээний цуглуулсан мэдээллийг устгах буюу эсхүл Тохируулгын үйлчилгээний цуглуулж буй зарим мэдээллийг зогсоовол яах вэ?
Хэрвээ та цуглуулсан мэдээллийг устгавал Тохируулгын үйлчилгээнээс танд хүргэх тусгай контентын үнэн зөв байдал ба/буюу чанар буурч болно. Түүнчлэн тохируулгын зарим боломж нь таны устгасан эсвэл Тохируулгын үйлчилгээний хандах эрхийг татгалзсан мэдээллийг шаардаж болох бөгөөд зөвхөн Тохируулгын үйлчилгээнд холбогдох мэдээллийг дахин цуглуулж, ашиглахыг зөвшөөрөх замаар эдгээр боломжийг дахин ашиглаж эхэлж болно.

Бид таны хувийн мэдээллийг хэнд задруулдаг вэ?
Энэхүү Нууцлалын мэдэгдэл болон Samsung-ийн нууцлалын бодлого-д зааснаас бусад тохиолдолд бид таны талаарх хувийн мэдээллийг Тохируулгын үйлчилгээгээр дамжуулан гуравдагч талд задруулахгүй. Бид таны хувийн мэдээллийг өөрсдийн охин компани, хамааралтай этгээдээс гадна бидэнд Тохируулгын үйлчилгээ үзүүлэхэд тусалдаг гуравдагч талын үйлчилгээ үзүүлэгчид дамжуулж болно.

Бид таны хувийн мэдээллийг хэрхэн хамгаалдаг вэ
Бид Үйлчилгээнүүд болон Тохируулгын үйлчилгээгээр дамжуулан өөрсдийн авсан хувийн мэдээллийг хууль бусаар, эсхүл зөвшөөрөлгүйгээр устгах, нөлөөлөх, алдах, өөрчлөх, нэвтрэх, задруулах, ашиглахаас хамгаалах зорилгоор захиргааны, техникийн болон биет хамгаалалтыг хэрэгжүүлдэг.

Таны эрх ба сонголтууд
Samsung таны хийсэн сонголтуудыг хүндэтгэж, мэдээллээ хянаж удирдах олон янзын арга зам санал болгохыг хичээнэ. Та Samsung account-ынхаа Тохиргооны цэс дотор “Тохируулгын үйлчилгээ” гэсэн сонголтоор дамжуулан Тохируулгын үйлчилгээг хэдийд ч идэвхгүй болгож болно. Энэ тохиолдолд Samsung тусгай контент, мэдээллээр хангахаа, түүнчлэн Тохируулгын үйлчилгээгээр таны мэдээллийг цуглуулж, шинжлэхээ түр зогсооно. Үүний зэрэгцээ хэрвээ та дээр “Тусгай зар сурталчилгаа ба шууд маркетинг” хэсэгт тайлбарласан тохиргоог өөрчилбөл Тохируулгын үйлчилгээний цуглуулж, шинжилсэн мэдээллийг цаашид зар сурталчилгааны зорилгоор ашиглах боломжгүй болж болно.

Цаашилбал та Тохируулгын үйлчилгээний цуглуулж, шинжилж болох мэдээллийн категориудыг зааж, зарим Үйлчилгээний хувьд Тохируулгын үйлчилгээний дэмжлэг авахаар тогтоож болно. Гэхдээ дараа дараачийн шийдвэрүүд Тохируулгын үйлчилгээний аль хэдийн цуглуулж, шинжилсэн мэдээлэлд нөлөөлөхгүй бөгөөд Тохируулгын үйлчилгээг идэвхгүй болгох нь Тохируулгын үйлчилгээний урьд өмнө цуглуулж, шинжилсэн мэдээллийг устахад хүргэхгүй. Та Тохируулгын үйлчилгээг идэвхгүй болгосон ч гэсэн Үйлчилгээ тус бүрийн хангадаг өгөгдмөл боломжуудыг ашигласаар байх боломжтой. Та доор тодорхойлсон олон янзын сонголтоос сонгож болно:

•	Samsung account-даа бүртгүүлсэн төхөөрөмж тус бүр дээрх Тохируулгын үйлчилгээний тохиргоог өөрчлөхийн тулд дараах алхмыг гүйцэтгэнэ үү:
- Ухаалаг утас/таблет: Тохиргоо > Үүл ба данс > Данс > Samsung account > Нууцлал > Тохируулгын үйлчилгээ
•	Samsung account-даа бүртгүүлсэн бүх төхөөрөмжийн хувьд Тохируулгын үйлчилгээний тохиргоог өөрчлөхийн тулд дараах алхмыг гүйцэтгэнэ үү:
- Вэбсайт: https://account.samsung.com > Хувийн мэдээллийн тохиргоо
- Ухаалаг утас/таблет: Тохиргоо > Үүл ба данс > Данс > Samsung account > Миний профиль > Samsung account удирдах > Тохируулгын үйлчилгээ

Дээрх тусгай тохиргоог Тохируулгын үйлчилгээг дэмждэг шинэчлэгдсэн эсвэл шинэ загварын төхөөрөмжөөр өөрчилж болно. Таны хэрэглэгчийн хувьд өөртөө тохируулан ашиглах боломж Тохируулгын үйлчилгээг идэвхгүй болгосны улмаас өөрчлөгдөж болно гэдгийг анхаарна уу.

Та холбогдох хуульд заасны дагуу өөрийн хувийн мэдээллийг боловсруулахаас татгалзах эсвэл ийм боловсруулалтыг хязгаарлахыг хүсэх, түүнчлэн өөрийн хувийн мэдээлэлд хандаж, засах хүсэлт гаргах эрхтэй байж болно. Хүсэлт гаргахдаа манай хэрэглэгчийн үйлчилгээний албанд дараах хаягаар гаргаж болно: https://help.content.samsung.com.


SAMSUNG-ИЙН НУУЦЛАЛЫН НИЙТЛЭГ БОДЛОГО – SMART TV-ИЙН ТАЛААР БАРИМТЛАХ НЭМЭЛТ БОДЛОГО
Samsung-ийн Smart TV-ийн үйлчилгээ нь сайжруулсан видео контент, ТВ-ийн тохируулсан ашиглах боломж, кино, олон нийтийн сүлжээний үйлчилгээнд холбогдох боломж, Smart TV-ээ дуут командаар удирдах, харилцах боломжоор хангах багц онцлогийг санал болгодог. Бид Samsung-ийн нууцлалын нийтлэг бодлогоор тодорхойлсон арга хэрэгслээр, таны Smart TV болон таны Smart TV-тэй холбогдсон төхөөрөмжүүдээр дамжуулан мэдээлэл цуглуулж, ашиглаж, дамжуулж, хадгална. Бид Smart TV-ийн зарим боломжийн нууцлалын практикийн талаарх нэмэлт мэдээллийг энэхүү Нэмэлт бодлогод оруулав.

Smart TV нь танд видео програм ба бусад контентыг амархан олж, хандах боломж өгөх зориулалттай. Жишээлбэл та кабелийн эсвэл хиймэл дагуулын операторын түгээдэг телевизийн шууд нэвтрүүлэг болон Smart TV дээр гарч ирсэн хайх боломжтой хөтчөөр дамжуулан гуравдагч этгээдийн контент нийлүүлэгчийн түгээдэг захиалгын видео контентын талаарх мэдээлэлд хандаж болно.
Телевизийн шууд нэвтрүүлгийн хувьд бид таны шуудангийн код зарим талаар үндэслэн таны үзэх боломжтой контентыг тодорхойлно. Үүний зэрэгцээ Smart TV нь танд сонирхолтой байж магадгүй нэвтрүүлэг, контентыг тодруулах буюу эсхүл таны үзэх боломжийг сайжруулах нэмэлт үйлчилгээгээр хангах замаар танд илүү холбогдолтой Smart TV-ийн контентыг олж, үзэхэд тань тусална. Бид эдгээр санал болон нэмэлт үйлчилгээг дараах мэдээлэлд тулгуурлан үзүүлнэ. Үүнд:
• Таны Smart TV буюу бусад төхөөрөмж дээр Samsung аппликэйшнуудаар дамжуулан үзсэн, худалдаж авсан, татсан эсвэл дамжуулсан контентын талаарх мэдээлэл (ТВ үзсэн мэдээллийн талаар доорх ‘Үзсэн мэдээллийн үйлчилгээ’ хэсгийг үзнэ үү);
• Таны Smart TV-ээр дамжуулан нэвтэрсэн аппликэйшны талаарх мэдээлэл;
• Smart TV дээрээ “Таалагдлаа”, “Таалагдсангүй”, “Одоо үзэх” болон бусад товчийг дарсан тухай мэдээлэл;
• Smart TV-ийн хайлтын боломж руу оруулсан хайх үгс, үүний дотор тодорхой видео контент хайх үед оруулсан үг;
• Smart TV-ийн ашиглалт, төхөөрөмжийн бусад мэдээлэл, түүний дотор IP хаяг, бүртгэлийн өгөгдөл, таны техник хангамж, программ хангамжийн тохируулгыг тодорхойлох мэдээлэл, вэб хөтчийн мэдээлэл, таны үзэхийг хүссэн хуудас болон энд дурдаагүй бусад мэдээлэл.

Үзсэн мэдээллийн үйлчилгээ
Таны хүсэл сонирхолд тохируулж, нийцүүлсэн Smart TV-ийн ашиглах боломжоор хангахын тулд манай зарим боломж, үйлчилгээ таны ТВ үзсэн түүх, Smart TV-ийн ашиглалтын мэдээлэл дээр тулгуурлана.
Таны ТВ үзсэн түүхэд сүлжээ, суваг, зочилсон вэбсайт, Smart TV дээрээ үзсэн нэвтрүүлэг, тэдгээрийг үзэхэд зарцуулсан хугацааны талаарх мэдээлэл орно.
Бид энэхүү мэдээллийг авахдаа автоматаар контент таних (ACR) ба бусад технологийг ашиглаж болно. Таны Smart TV үзсэн нэвтрүүлгийг тодорхойлохын тулд видео жижиг хэсгүүд эсвэл ТВ-ийн суваг тохируулагчийн мэдээллийг дамжуулна.
Та хэдийд ч тохиргооны цэс рүү очиж, өөрийн бүрэн эрхийн хүрээнд тодорхой боломж эсвэл үйлчилгээг идэвхгүй болгох замаар нууцлалын сонголтоо өөрчилж болно. Энэ тохиолдолд тухайн боломж эсвэл үйлчилгээний хувьд таны ТВ үзсэн түүхийг цуглуулахаа болино.
Таны нууцлалын сонголт тухайн үзсэн мэдээлэл дээр суурилсан үйлчилгээний хүртээмж эсвэл чанарт нөлөөлж болно гэдгийг санаарай.

Сонирхолд үндэслэсэн зар сурталчилгааны үйлчилгээ
Сонирхолд үндэслэсэн зар сурталчилгааны үйлчилгээ (цаашид “IBA үйлчилгээ” гэх) нь таны Samsung Smart TV дээр эсвэл Samsung болон гуравдагч этгээдийн платформ эсвэл төхөөрөмжүүдээр, үүний дотор шугаман сурталчилгаа, вэб, хөдөлгөөнт төхөөрөмж, таблетаар Samsung болон гуравдагч этгээдийн санал болгодог бүтээгдэхүүн, үйлчилгээний талаар ач холбогдолтой, интерактив, сонирхолд үндэслэсэн зар сурталчилгаа авч, үзэх боломжоор хангах зорилготой.

IBA үйлчилгээ нь таны төхөөрөмж дээрх зар сурталчилгааг танд зориулан илүү оновчтой болгохдоо таны ТВ үзсэн түүх (үүний дотор сүлжээ, суваг, зочилсон вэбсайт, Samsung Smart TV дээрээ үзсэн нэвтрүүлэг, тэдгээрийг үзэхэд зарцуулсан хугацааны талаарх мэдээлэл), Samsung Smart TV-ийн ашиглалтын мэдээлэл, итгэмжлэгдсэн гуравдагч этгээдийн мэдээллийн эх сурвалжаас авсан статистикийн бусад өгөгдөл дээр тулгуурлана. Бид таны ТВ үзсэн түүхийг авахдаа автоматаар контент таних (ACR) ба бусад технологийг ашиглаж болно.

Дээрх мэдээлэл дээр үндэслэн бид ижил төстэй сонирхолтой Samsung Smart TV эзэмшигчдийг нэгтгэсэн бүлгүүд үүсгэж, эдгээр бүлгийг IBA үйлчилгээнд ашиглана. Дээрх мэдээллийг ашиглан таны Samsung Smart TV-ийн багтах бүлгийг тодорхойлж, таны төхөөрөмжид ямар зар сурталчилгаа очихыг тогтооно.

Та IBA үйлчилгээг Samsung Smart TV дээрх тохиргооны цэс рүү очин, хэдийд ч идэвхгүй болгож болно.

IBA үйлчилгээтэй холбоотой таны нууцлалын сонголт ТВ үзсэн түүх эсвэл Samsung Smart TV-ийн ашиглалтын мэдээлэл дээр тухайлан үндэслээгүй бусад төрлийн зар сурталчилгаа, маркетингийн материалыг хүлээн авах эсэхэд нөлөөлөхгүй. Эдгээр бусад төрлийн зар сурталчилгаа, маркетинг нь ерөнхий байршил, барагцаалсан эсвэл гаргаж авсан мэдээлэл зэрэг бусад мэдээлэл дээр үндэслэнэ. Эдгээр нь таны сонирхол дээр үндэслээгүй учраас холбогдол багатай байж болно.

IBA үйлчилгээний талаар илүү дэлгэрэнгүй мэдээлэл олж авахыг хүсвэл энэхүү нэмэлтийн доод хэсэгт буй IBA үйлчилгээний нууцлалын мэдэгдлийг үзнэ үү.

PSID
Сонирхолд үндэслэсэн зар сурталчилгаагаар хангах зорилгоор цуглуулсан таны Smart TV үзсэн түүх, ашиглалтын мэдээллийг Хүсэл сонирхолд нийцсэн үйлчилгээний ID буюу “PSID” хэмээх тохиолдлоор хуваарилсан, тогтворгүй, шинээр тохируулах боломжтой төхөөрөмжийн таних кодтой холбоно.
Та Smart TV-ийнхээ тохиргооны цэсээр орж, PSID-гаа хүссэн үедээ шинээр тохируулах боломжтой бөгөөд ийнхүү шинээр тохируулсан тохиолдолд сонирхолд үндэслэсэн зар сурталчилгаатай холбоотой таны Smart TV үзсэн түүх, ашиглалтын мэдээллийг таны өмнөх PSID-гаас салгана. PSID-гаа шинээр тохируулсан тохиолдолд тохируулсан бөгөөд сонирхолд үндэслэсэн зар сурталчилгааны чанар нь нарийн сайн тохирохгүй байж болохыг санаарай.

Дуу хоолой таних
Та дуут командаар Smart TV-ээ удирдаж, түүний олон боломжийг ашиглах боломжтой.
Хэрвээ та Дуу хоолой таних боломжийг идэвхжүүлбэл Smart TV-тэйгээ дуу хоолойгоо ашиглан харилцах боломжтой болно. Дуу хоолой таних боломжоор хангахын тулд таны дуут командыг бидэнд дамжуулах (таны төхөөрөмжийн талаарх мэдээлэл, үүний дотор төхөөрөмжийн таних кодын хамт) бөгөөд бид дуут командыг бичвэрт хөрвүүлж, Дуу хоолой таних боломжоор хангана. Түүнчлэн Samsung дуут команд, түүнтэй холбоотой бичвэрийг цуглуулж болох бөгөөд ингэснээр бид тухайн боломжуудыг үнэлэх, сайжруулах бололцоотой болно. Таныг алсын удирдлага эсвэл дэлгэц дээрх идэвхжүүлэх товчийг дарж, алсын удирдлага дээрх микрофоны тусламжтай Smart TV-д тодорхой хайлтын хүсэлтээ хэлэхэд л Samsung таны дуут командыг цуглуулна.
Хэрвээ та Дуу хоолой таних боломжийг идэвхжүүлэхгүй бол дуу хоолой таних боломжийг ашиглах боломжгүй байна.
Та энэхүү Дуу хоолой таних боломжийн өгөгдөл цуглуулах ажиллагааг хүссэн үедээ “тохиргоо” гэсэн цэсээр орж, идэвхгүй болгож болно. Гэхдээ ингэвэл таныг Дуу хоолой таних боломжийг ашиглахаас сэргийлэх болно.

Дуу хоолой таних боломжийн талаар илүү дэлгэрэнгүй мэдээлэл олж авахыг хүсвэл энэхүү нэмэлтийн доод хэсэгт буй Дуу хоолой таних боломжийн нууцлалын мэдэгдлийг үзнэ үү.

Гуравдагч талууд
Таныг гуравдагч талын нийлүүлсэн видео үзэх буюу эсхүл аппликэйшн эсвэл контентод нэвтрэх үед тухайн үйлчилгээ үзүүлэгч нь таны Smart TV (түүний IP хаяг, төхөөрөмжийн таних код г.м.), хийхийг хүссэн гүйлгээ (таны видео худалдан авах, түрээслэх хүсэлт г.м.), аппликэйшн, үйлчилгээг хэрхэн ашиглаж буй талаар мэдээлэл цуглуулах буюу хүлээн авч болохыг анхаарна уу. Samsung тэдгээр үйлчилгээ үзүүлэгчийн нууцлал, аюулгүй байдалтай холбоотой үйл ажиллагааны талаар хариуцлага хүлээхгүй. Та болгоомжтой хандаж, өөрийн ашиглах гуравдагч талын вэбсайт, үйлчилгээнд хамаарах нууцлалын баталгааг уншвал зохино.

Тухайн улсад хэрэглэх боломжууд
Энэхүү Smart TV-д зориулсан нэмэлт бодлогоор тодорхойлсон нэг болон түүнээс дээш тооны боломжийг таны оршин сууж буй газраас хамааран ашиглах боломжгүй байж болохыг анхаарна уу.


SAMSUNG-ИЙН НУУЦЛАЛЫН НИЙТЛЭГ БОДЛОГО – ХӨДӨЛГӨӨНТ ТӨХӨӨРӨМЖИЙН ТАЛААР БАРИМТЛАХ НЭМЭЛТ БОДЛОГО
Samsung-ийн хөдөлгөөнт төхөөрөмж, зүүдэг төхөөрөмж, бусад холбогдох технологи, үйлчилгээ (цаашид хамтад нь “Хөдөлгөөнт төхөөрөмж” гэх) нь хэрэглэгчийг өөрийн эрүүл мэнд, сайн сайхан байдалд хяналт тавьж сайжруулах, хэрэглэгчийн туршлагаа сайжруулах, мобайл төлбөр тооцоо хийх, Хөдөлгөөнт төхөөрөмжөө дуут командаар удирдах бололцоо олгосон төрөл бүрийн боломжийг санал болгодог. Таныг манай Хөдөлгөөнт төхөөрөмжийг ашиглах үед бид Samsung-ийн Нууцлалын бодлогоор тодорхойлсон арга хэрэгслээр таны мэдээллийг цуглуулах, ашиглах, дамжуулах, хадгалах үйл ажиллагаа явуулна. Бид өөрсдийн Хөдөлгөөнт төхөөрөмжийн боломжуудыг танд хүргэхдээ тухайн мэдээллийг хэрхэн ашигладаг талаарх нэмэлт мэдээллийг энэхүү Нэмэлт бодлогод оруулав.

Таны Хөдөлгөөнт төхөөрөмжийн талаарх ердийн мэдээлэл
Таныг Хөдөлгөөнт төхөөрөмжөө идэвхжүүлэх, түүний интернэтэд холбогдсон боломжуудыг ашиглах үед мэдээлэл цуглуулна. Үүнд таны IP хаяг, үйлдлийн системийн хувилбар, бүс нутгийн болон хэлний тохиргоо, IMEI болон төхөөрөмжийн бусад үл давтагдах таних код зэрэг таны Хөдөлгөөнт төхөөрөмжийн талаарх мэдээлэл орно. Түүнчлэн таны Хөдөлгөөнт төхөөрөмжөө хэрхэн, хэзээ, хэр удаан хэрэглэдэг тухай мэдээлэл багтана.
Нууцлалын бодлогод тайлбарласны дагуу бид таны Хөдөлгөөнт төхөөрөмжийн талаарх ердийн мэдээллийг ашиглалт, засвар үйлчилгээ, сайжруулалтын зорилгоор ашиглах бөгөөд таны утасгүй холбооны оператор компани зэрэг бизнесийн түнш, эсхүл бидний нэрийн өмнөөс үйлчилгээ үзүүлэгчид дамжуулж болно.

Гуравдагч талууд
Таныг гуравдагч тал, түүний дотор утасгүй сүлжээний оператораас нийлүүлсэн боломжийг ашиглах үед тухайн үйлчилгээ үзүүлэгч нь таны Хөдөлгөөнт төхөөрөмж (түүний IP хаяг, төхөөрөмжийн таних код г.м.), хийхийг хүссэн гүйлгээ (таны контент худалдан авах, түрээслэх хүсэлт г.м.), аппликэйшн, үйлчилгээг хэрхэн ашиглаж буй талаар мэдээлэл цуглуулах буюу хүлээн авч болохыг анхаарна уу. Samsung тэдгээр үйлчилгээ үзүүлэгчийн нууцлал, аюулгүй байдалтай холбоотой үйл ажиллагааны талаар хариуцлага хүлээхгүй. Та болгоомжтой хандаж, өөрийн ашиглах гуравдагч талын вэбсайт, үйлчилгээнд хамаарах нууцлалын баталгааг уншвал зохино.

Тодорхой боломжууд
Энэхүү Нэмэлт бодлогоор тодорхойлсон нэг болон түүнээс дээш тооны боломжийг таны ашиглаж буй загварын хувилбар, таны үйлчилгээ үзүүлэгч, эсхүл таны оршин сууж буй газраас хамааран ашиглах боломжгүй байж болохыг анхаарна уу.

Samsung Health
Samsung Health аппликэйшн, түүнтэй холбоотой аппликэйшн, дагалдах хэрэгсэл (цаашид хамтад нь “Samsung Health” гэх) нь эрүүл амьдралын хэв маягийг дэмжих зориулалттай, бүгдийг нэр дор багтаасан аппликэйшн юм. Та Samsung Health аппликэйшны тусламжтайгаар өдөр тутмын үйл ажиллагаандаа хяналт тавих, эрүүл чийрэг бие бялдартай болох өдөр тутмын зорилго, зорилтоо хэрхэн хэрэгжүүлэх талаар зааварчилгаа авах, өөрийн зүрхний цохилтын тоо, хүчилтөрөгчийн хэмжээ, стрессийн хэмжээ зэргийг хэмжиж зохицуулах боломжтой.
Samsung Health аппликэйшны хувьд мэдээлэл боловсруулах зорилго нь таны хүссэн үйлчилгээ, боломжууд, түүний дотор Samsung account-тай хэрэглэгчид зориулсан мэдээлэл нөөцлөх, синхрончлох үйлчилгээг танд хүргэх, таны сайн сайхан байдлыг сайжруулахын тулд мэдээллийн дүн шинжилгээ, статистик мэдээллээр хангах, Samsung Health аппликэйшн, түүний санал болгож буй бүтээгдэхүүн, үйлчилгээг сайжруулахад оршино. Таны Хөдөлгөөнт төхөөрөмж дээрх мэдрэгчээр дамжуулж, эсвэл таныг холбогдох Хөдөлгөөнт төхөөрөмж, түүнтэй холбоотой аппликэйшн, дагалдах хэрэгсэлд мэдээллээ оруулах үед мэдээлэл цуглуулж болно.
Таны мэдээллийг бид хэрхэн боловсруулдаг тухай нэмэлт мэдээллийг Samsung Health аппликэйшны Тохиргоо цэсээс үзэж болох Samsung Health аппликэйшны Нууцлалын мэдэгдэлд оруулсан болно.

Samsung Social
Samsung Social (урьд нь Сайжруулсан боломжууд гэж нэрлэдэг байсан) бол таны найз нөхөдтэйгөө мэдээлэл хуваалцах, тэдэнтэй холбогдох арга замыг хялбарчлан сайжруулах зорилготой цогц үйлчилгээ юм.
Тухайлбал, та одоогоор ашиглах боломжтой боломжуудын тусламжтайгаар профайлаа хуваалцах, найзуудаасаа ирүүлсэн зургийг үзэх, Харилцагч дахь найзуудтайгаа хялбархан файл, контент хуваалцах боломжтой.
Эдгээр боломжийг хангахын тулд бидэнд таны нэр, утасны дугаар, харилцагчийн жагсаалтын мэдээлэл, таны найзуудтайгаа хуваалцах гэж байгаа контентод нэвтрэх эрх хэрэгтэй болно.
Та эдгээр боломжийг бүхэлд нь идэвхгүй болгох, эсхүл өөрийн Хөдөлгөөнт төхөөрөмжийн Samsung account-ын Тохиргоо хэсэг эсвэл Samsung Social-ын боломжуудыг ашигладаг аппликэйшн руу орж, ашиглахыг хүссэн үйлчилгээгээ сонгох боломжтой.
Түүнчлэн Samsung Social-ыг ашиглахдаа ямар сонголт хийснээс хамааран, өөрийн хуваалцах мэдээллийн ангилал, мэдээлэл хуваалцах найзуудаа сонгон тохируулж болно.

Samsung Pay
Samsung Pay бол тохирох Хөдөлгөөнт төхөөрөмжийг ашиглан дебит болон кредит картаар худалдан авалт хийх хялбар, аюулгүй арга хэрэгсэл юм. Samsung Pay үйлчилгээг ашиглах, картын бүртгэлийг эхлүүлэхийн тулд таних, баталгаажуулах мэдээллийг таны Хөдөлгөөнт төхөөрөмжөөс танай банк руу илгээнэ. Үүнд Samsung account-ын мэдээлэл, Samsung Pay үйлчилгээний ашиглалтын мэдээлэл, төхөөрөмжийн мэдээлэл, Байршлын тохиргоог идэвхжүүлсэн бол байршлын мэдээлэл (өөрөөр хэлбэл, картаа бүртгүүлэх үед таны байсан газар), манай серверээр дамжуулан таны карт олгосон байгууллага руу илгээсэн картын мэдээлэл, төлбөрийн нэхэмжлэх хүлээн авах хаяг багтана. Энэхүү мэдээллийг таны Хөдөлгөөнт төхөөрөмжөөр шифрлэж, Samsung-ийн серверээр дамжуулан танай банк руу илгээнэ. Бид ямар ч тохиолдолд аливаа карт, банкны мэдээлэлд нэвтрэхгүй.
Таны Хөдөлгөөнт төхөөрөмжийг бүртгэсний дараа гүйлгээний бүхий л мэдээллийг таны Хөдөлгөөнт төхөөрөмж, карт олгосон байгууллага, банкны хооронд аюулгүй байдлыг ханган дамжуулна. Сүүлд хийсэн гүйлгээний түүхийг таны Хөдөлгөөнт төхөөрөмж дээр хадгалах бөгөөд түүнийг зөвхөн та, танай банк, карт олгосон байгууллага үзэх боломжтой. Бид таны хийсэн гүйлгээ, эсхүл гүйлгээ хийхэд ашигласан төхөөрөмж, хэрэглэгчийн бүртгэлийн талаар ямар нэгэн мэдээлэл цуглуулахгүй. Гэхдээ бид таны Samsung Pay үйлчилгээг ашиглан худалдан авалт хийх гэсэн оролдлогын талаар цуглуулсан мэдээллийг нэгтгэж, хувь хүнийг таних боломжтой мэдээллийг арилгаж болох бөгөөд ингэснээр Samsung Pay үйлчилгээг хүмүүс хэрхэн ашигладгийг ойлгож, түүнийг өөрийн хэрэглэгчдэд хэрэгцээтэй, ашиглахад илүү тохиромжтой болгон сайжруулах бололцоо бүрдэнэ.
Таны мэдээллийг бид хэрхэн боловсруулдаг тухай нэмэлт мэдээллийг Samsung Pay аппликэйшны Тохиргоо цэсээс үзэж болох Samsung Pay үйлчилгээний Нууцлалын мэдэгдэлд оруулсан болно.

Дуут үйлчилгээ
Та дуут командаар Хөдөлгөөнт төхөөрөмжөө удирдаж, түүний олон боломжийг ашиглах боломжтой.
Та өөрийн загвар, бүс нутгаас хамааран Хөдөлгөөнт төхөөрөмждөө команд өгч, дууны жагсаалтаас дуу тоглуулах, S Voice аппыг ашиглан вэбээс хайлт хийх зэрэг тодорхой боломжуудыг идэвхжүүлж болно. Үүгээр ч зогсохгүй Bixby үйлчилгээтэй хамт дуут команд ашиглан мэдрэгч интерфэйсээр өөрийн хийсэн аливаа зүйлийг удирдах боломжтой. Мөн S Translator үйлчилгээгээр дамжуулан орчуулгын үйлчилгээ авах, Дуут санамж үйлчилгээний тусламжтайгаар санамжаа хэлж тэмдэглүүлэх, Автомашины горимыг идэвхжүүлсний дараа автомашин барих үедээ төрөл бүрийн боломжийг Хөдөлгөөнт төхөөрөмждөө хэлж идэвхжүүлэх боломжтой.
Дуут үйлчилгээ үзүүлэхийн тулд таны дуут командыг бичигт хөрвүүлэх үйлчилгээ үзүүлдэг гуравдагч талд таны төхөөрөмжийн болон түүний ашиглалтын талаарх мэдээлэл, төхөөрөмжийн таних кодын хамт зарим нэг дуут командыг дамжуулж болно. Түүнчлэн Samsung дуут команд, түүнтэй холбоотой бичвэрийг цуглуулж, таны төхөөрөмж тэдгээрийг бичиж авч болох бөгөөд ингэснээр бид Дуут үйлчилгээг танд хүргэх, тухайн боломжуудыг үнэлэх, сайжруулах бололцоотой болно.

Samsung зар сурталчилгааны ID
Таны Хөдөлгөөнт төхөөрөмж дээрх контент, сурталчилгааг танд зориулан илүү оновчтой болгохын тулд бид таныг Хөдөлгөөнт төхөөрөмж, үйлчилгээгээ хэрхэн ашиглаж байгаа талаар мэдээлэл цуглуулах болно.
Маркетингийн тусгай сурталчилгаагаар хангах зорилгоор таны Хөдөлгөөнт төхөөрөмжийн ашиглалтын талаар цуглуулсан мэдээллийг Samsung зар сурталчилгааны ID хэмээх тохиолдлоор хуваарилсан, тогтворгүй, шинээр тохируулах боломжтой төхөөрөмжийн таних кодтой холбоно. Та Хөдөлгөөнт төхөөрөмжийнхөө Тохиргоо цэсээр дамжин Samsung зар сурталчилгааны ID-гаа хүссэн үедээ шинээр тохируулах боломжтой бөгөөд маркетингийн тусгай сурталчилгаатай холбоотойгоор өмнө нь цуглуулсан таны ашиглалтын талаарх мэдээллийг шинээр тохируулсан Samsung зар сурталчилгааны ID-гийн хүрээнд цуглуулсан мэдээллээс салгаж тусгаарлана. Гэхдээ Samsung зар сурталчилгааны ID-гаа шинээр тохируулсан нөхцөлд маркетингийн тусгай сурталчилгаа таны хувийн сонирхолд бүрэн нийцэхгүй байж болно. Мөн та өөрийн Хөдөлгөөнт төхөөрөмж дээрх Samsung-ийн холбогдох үйлчилгээний аппликэйшны Тохиргоо цэсээр дамжин маркетингийн тусгай сурталчилгааг хүлээн авахаас хүссэн үедээ татгалзаж болно.
Гэхдээ маркетингийн тусгай сурталчилгаа хүлээн авахаас татгалзсан ч энэ нь таныг Хөдөлгөөнт төхөөрөмж дээрээ бусад төрлийн сурталчилгаа, маркетингийн сурталчилгаа хүлээн авах эсэхэд нөлөөлөхгүй. Гагцхүү тэдгээр сурталчилгаа нь таны Хөдөлгөөнт төхөөрөмжийн ашиглалтын мэдээлэлд тулгуурлахгүй гэдгээрээ ялгаатай.
Samsung энэхүү Нууцлалын бодлогын гол хэсэгт тодорхойлсон бусад зорилгоор таны Хөдөлгөөнт төхөөрөмжийн ашиглалтын талаарх мэдээллийг цуглуулсаар байж болно гэдгийг анхаарна уу.

Samsung-ийн хэвлэгч ба хувилагч бүтээгдэхүүнүүд одоо HP бүтээгдэхүүний бүлийн нэг хэсэг болсон. HP-ийн Нууцлалын баталгааг дараах холбоосоос үзнэ үү: www.hp.com/go/privacy.