דגשים במדיניות הפרטיות הגלובלית של SAMSUNG


היקף
מדיניות הפרטיות הזו חלה על כל מכשיר, אתר או אפליקציה מקוונת של Samsung שמפנים או מקשרים אל מדיניות הפרטיות (להלן ״השירותים״ שלנו). מדיניות הפרטיות הזו חלה ללא תלות בסוג המכשיר – כגון מחשב, טלפון נייד, מחשב לוח או טלוויזיה – שבאמצעותו מתבצעת הגישה לשירותים.

המידע שאנו אוספים
אנו אוספים סוגים שונים של מידע ביחס לשירותים שלנו, כולל:
•	מידע שאתה מספק לנו בצורה ישירה;
•	מידע שאנו אוספים לגבי השימוש שלך בשירותים שלנו; וכן
•	מידע שאנו מקבלים ממקורות צד שלישי.
ייתכן גם שנבקש את הסכמתך לאסוף מידע שאינו מתואר במדיניות הפרטיות.

שימוש במידע ושיתופו
המידע שאנו אוספים משמש אותנו למטרות שונות, וביניהן:
•	מתן השירותים שאתה מבקש;
•	הבנת האופן שבו אתה משתמש בשירותים, כדי שנוכל לשפר את החוויה שלך;
•	מתן תוכן ופרסום מותאמים אישית; וכן
•	מטרות אחרות, בכפוף להסכמתך.
אנו עשויים לשתף את המידע שלך עם:
•	׳חברות מסונפות׳ – חברות הקשורות אל Samsung Electronics Co., Ltd.‎ דרך בעלות או שליטה משותפת.
•	שותפים עסקיים – חברות מהימנות שיכולות לספק מידע על מוצרים ושירותים שאתה עשוי לאהוב.
•	ספקי שירותים – חברות שמספקות שירותים עבור Samsung או בשמה.
•	גורמי אכיפת חוק – כשאנו נדרשים לעשות זאת או כדי להגן על Samsung ומשתמשיה.

מידע נוסף לגבי מוצרים ושירותים ספציפיים
•	Samsung Mobile
•	Smart TV

כיצד ליצור איתנו קשר
Samsung Electronics Co., Ltd.‎
‎129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
דואר אלקטרוני: פנה למחלקת שירות הלקוחות בכתובת https://www.samsung.com או https://help.content.samsung.com.


מדיניות הפרטיות הגלובלית של SAMSUNG
תאריך כניסה לתוקף: 02/01/2018
Samsung Electronics Co., Ltd.‎ והחברות המסונפות שלנו (להלן ״Samsung״, ״אנחנו״, ״אנו״, ״שלנו״) מבינות את החשיבות הרבה של הפרטיות עבור הלקוחות שלנו, ואנו שואפים למסור בצורה ברורה את הפרטים הנוגעים לאופן האיסוף, השימוש, החשיפה, ההעברה והאחסון של המידע שלך. מדיניות פרטיות זו מסבירה את הנהלים שלנו לטיפול במידע. מדיניות הפרטיות הזו חלה על כל מכשיר, אתר או אפליקציה מקוונת של Samsung שמפנים או מקשרים אל מדיניות הפרטיות (להלן ״השירותים״ שלנו). המדיניות חלה גם על תמיכת לקוחות עבור מכשירים, אתרים או אפליקציות מקוונות שכאלה.
מדיניות פרטיות זו חלה על כל השירותים שלנו, אך סיפקנו כמה נספחים ספציפיים בנושא פרטיות שמכילים מידע נוסף אודות הנהלים שלנו בנוגע לשירותים מסוימים. נספחים אלה חלים על השימוש שלך בשירותים שהם מכסים.
שים לב שמדיניות הפרטיות עשויה לחול גם ללא תלות בסוג המכשיר – כגון מחשב, טלפון נייד, מחשב לוח, טלוויזיה או מכשיר אחר – שבאמצעותו מתבצעת הגישה לשירותים. חשוב לקרוא בעיון את מדיניות הפרטיות, מאחר שכל שימוש בשירותים שלנו מהווה הסכמה לנהלים שמתוארים במדיניות הפרטיות ובנספחים.
בנוסף, חשוב לבקר בדף זה לעתים קרובות כדי לבדוק את העדכונים האחרונים במדיניות הפרטיות. אם נעדכן את מדיניות הפרטיות, נודיע לך על שינויים שאנו סבורים כי הם מהותיים באמצעות הודעות דרך השירותים הרלוונטיים. לאחר פרסום הודעות מסוג זה, הגישה לשירותים שלנו או השימוש בשירותים מהווים את הסכמתך לנהלים החדשים שמפורטים בעדכון. הגרסה העדכנית ביותר של מדיניות הפרטיות זמינה תמיד בכתובת https://account.samsung.com/membership/pp. כדי לראות מהו התאריך האחרון שבו עודכנה מדיניות הפרטיות, ניתן לבדוק את ״תאריך הכניסה לתוקף״ שמופיע בחלק העליון.

איזה מידע אנו אוספים לגביך?

מידע שאתה מספק בצורה ישירה
חלק מהשירותים מאפשרים לך להעביר אלינו מידע בצורה ישירה. לדוגמה:
• כמה מהשירותים שלנו מאפשרים למשתמשים ליצור חשבונות או פרופילים. בנוגע לשירותים האלו, ייתכן שנבקש ממך לספק פרטי מידע מסוימים אודותיך לצורך הגדרת החשבון או הפרופיל. לדוגמה, באפשרותך לשלוח פרטי מידע מסוימים אודותיך, כגון שם וכתובת דואר אלקטרוני, בעת יצירת Samsung Account.
• אם תזמין מאיתנו מוצר או שירות בתשלום, ייתכן שנבקש ממך שם, פרטים ליצירת קשר, כתובת למשלוח, כתובת לחיוב ופרטי כרטיס אשראי לצורך עיבוד ההזמנה.
• כמה מהשירותים שלנו מאפשרים לך לתקשר עם אנשים אחרים. פעילויות תקשורת אלה ישודרו דרך המערכות שלנו.

מידע אודות השימוש שלך בשירותים
בנוסף למידע שתספק, ייתכן שנאסוף מידע אודות השימוש שלך בשירות. האיסוף יתבצע באמצעות תוכנה במכשיר שלך ובאמצעים אחרים. לדוגמה, ייתכן שנאסוף את פרטי המידע הבאים:
• פרטי המכשיר – כגון דגם החומרה, מספר IMEI ומזהים ייחודיים אחרים של המכשיר, כתובת MAC, כתובת IP, גרסת מערכת הפעלה וההגדרות של המכשיר שמשמש לצורך גישה לשירותים.
• פרטי יומן רישום – כגון שעת השימוש בשירות, משך השימוש בשירות, מונחי שאילתות חיפוש שהזנת באמצעות השירותים וכל המידע שאוחסן בקובצי ה-Cookie שהגדרנו במכשיר שלך.
• פרטי מיקום – כגון אות ה-GPS של המכשיר שלך או מידע לגבי נקודות גישה ל-Wi-Fi ותחנות בסיס בסביבה הקרובה, שעשוי להיות משודר אלינו בעת השימוש בשירותים מסוימים.
• מידע קולי – כגון תיעוד של קולך בקטעים שאנו מקליטים (ועשויים לאחסן בשרתים שלנו) כאשר מתבצעת שליטה בשירות באמצעות פקודות קוליות. (שים לב כי אם נשתף פעולה עם ספק שירותים של צד שלישי שמספק בשמנו שירותי המרה של דיבור לטקסט, ‏‫ספק השירות עשוי לקבל ולאחסן חלק מהפקודות הקוליות)‬.‬‬‬‬‬‬‬
• פרטים נוספים אודות השימוש שלך בשירותים, כגון האפליקציות שבהן אתה משתמש, האתרים שבהם אתה מבקר ואופן האינטראקציה שלך עם התוכן שאליו יש לך גישה דרך שירות מסוים.

פרטים ממקורות של צד שלישי
ייתכן שנקבל אודותיך מידע ממקורות הזמינים באופן ציבורי או עסקי (בהתאם למותר בחוק), ואנו עשויים לשלב את פרטי המידע האלו עם פרטי מידע אחרים שאנו מקבלים ממך או אודותיך. בנוסף, אנו עשויים לקבל עליך מידע משירותי רשתות חברתיות של צד שלישי כאשר אתה בוחר להתחבר באמצעות השירותים האלו.

פרטים אחרים שאנו אוספים
אנו עשויים לאסוף פרטים אחרים אודותיך, אודות המכשיר שלך או אודות השימוש שלך בשירותים בדרכים שאנו מתארים בפניך בנקודת האיסוף, או בדרכים אחרות שעבורן נבקש את הסכמתך.
באפשרותך לבחור שלא לספק לנו מידע מסוגים מסוימים (כגון מידע שאנו מבקשים בעת ההרשמה ל-Samsung Account), אך עשויה להיות לכך השפעה על יכולתך להשתמש בשירותים מסוימים.

כיצד אנו משתמשים במידע שלך?
המידע שאנו אוספים עשוי לשמש אותנו למטרות הבאות:
• הרשמתך או הרשמת המכשיר שלך לשירות;
• מתן שירות או גישה לתכונה שביקשת;
• הצגת תוכן מותאם אישית ומתן שירותים מותאמים אישית בהתבסס על פעולות העבר שלך בשירותים שלנו;
• פרסום, כגון הצגת מודעות מותאמות אישית ותוכן ממומן, וכן שליחת הודעות בנוגע למבצעים;
• לצורכי הערכה וניתוח של השוק, הלקוחות, המוצרים והשירותים שלנו (כולל השתתפותך בסקרי לקוחות ופניות שבהן נבקש לשמוע מהי דעתך על המוצרים והשירותים);
• כדי להבין את האופן שבו אנשים משתמשים בשירותים שלנו, כדי שנוכל לשפר את השירותים ולפתח שירותים ומוצרים חדשים;
• מתן שירותי תחזוקה עבור המכשיר שברשותך;
• עריכת מבצעים או הגרלות ותחרויות נושאות פרסים ללא תשלום, בהתאם למותר בחוק; וכן
• למטרות אחרות, בכפוף להסכמתך.
אנו עשויים לשלב פרטי מידע שסיפקת לנו או שאספנו לגביך, כולל בין שירותים או מכשירים שונים, למטרות שתואמות למדיניות הפרטיות הזו. לדוגמה, אנו עשויים להשתמש בפרטי ה-Samsung Account שלך בכל השירותים שלנו שבהם נדרש Samsung Account. לחלופין, אנו עשויים להשתמש בשירותים כבסיס להמלצות, לתוכן המותאם ולתכונות המותאמות שלנו כדי לספק לך חוויה משופרת. בהתאם לסיבה שבגללה נשלב את הנתונים, ובהתאם לדרישות של החוק החל, ייתכן שיעמדו לרשותך בקרות ספציפיות עבור שילוב כזה. לדוגמה, בתפריטי הגדרות של מכשיר או אפליקציה, או באמצעות ביקור בדפי אינטרנט רלוונטיים.

בפני מי אנו חושפים את המידע שלך?
לא נחשוף את המידע שלך ללא הסכמתך לגורמי צד שלישי לטובת הצרכים העצמאיים של אותם הגורמים בתחומי השיווק או העסקים. עם זאת, ייתכן שנחשוף את המידע שלך בפני הישויות הבאות:
• חברות מסונפות. ייתכן שנשתף את המידע שלך עם החברות המסונפות של Samsung לצרכים המתוארים במדיניות הפרטיות הזו. המונח ‘חברות מסונפות‘ מתייחס לחברות הקשורות אל Samsung Electronics Co., Ltd.‎ דרך בעלות או שליטה משותפת. החברות המסונפות שלנו כוללות חברות עם השם Samsung Electronics. חברות מסונפות עשויות גם לכלול חברות אחרות הקשורות אלינו דרך בעלות או שליטה משותפת, כמו Samsung SDS.
• שותפים עסקיים. ייתכן גם שנשתף את המידע שלך עם שותפים עסקיים מהימנים, וביניהם חברות סלולר. ישויות אלו עשויות להשתמש במידע שלך כדי לספק לך שירותים שביקשת, לערוך תחזיות לגבי תחומי העניין שלך ולשלוח אליך חומרים לגבי מבצעים, מודעות וחומרים אחרים.
• ספקי שירותים. בנוסף, אנו עשויים לחשוף את המידע שלך לחברות שמספקות שירותים עבורנו או בשמנו, כגון חברות שמסייעות לנו בתחום החיוב או חברות ששולחות בשמנו הודעות דואר אלקטרוני. לישויות אלו יש יכולת מוגבלת להשתמש במידע שלך למטרות אחרות מלבד מתן שירותים עבורנו.
• גורמים אחרים, בהתאם לדרישות החוק או לצורך הגנה על השירותים שלנו. ייתכנו מצבים שבהם נחשוף את המידע שלך לגורמים אחרים:
• על מנת לציית לחוק או להגיב להליכים משפטיים מחייבים (כגון צו חיפוש או צו משפטי אחר);
• על מנת לאמת או לאכוף ציות למדיניות המסדירה את השירותים שלנו; וכן
• לצורך הגנה על הזכויות, הנכסים או הבטיחות של Samsung או של החברות המסונפות, השותפים העסקיים או הלקוחות הרלוונטיים.
• גורמים אחרים בהקשר לעסקאות תאגידיות. אנו עשויים לחשוף את המידע שלך לצד שלישי כחלק ממיזוג או מהעברה, או במקרה של פשיטת רגל.
• גורמים אחרים, בכפוף להסכמתך או להוראתך. בנוסף לסוגי החשיפה שמתוארים במדיניות הפרטיות הזו, אנו עשויים לשתף מידע אודותיך עם גורמי צד שלישי כאשר אתה מסכים לכך או כאשר אתה מבקש לבצע את השיתוף.

האפשרויות שלך
אנו מציעים מגוון אפשרויות הנוגעות לאופן שבו אנו משתמשים במידע שלך. באפשרותך לבחור אם לקבל מאיתנו הודעות לגבי מבצעים על-ידי ביצוע ההוראות לביטול ההרשמה שמצורפות להודעה. תוכל גם לבצע שינויים בהגדרות של שירותים ספציפיים בתדירות הרצויה, כשאנו מספקים לך הודעה לקראת איסוף מידע אישי או על-ידי ביקור בדפי האינטרנט הרלוונטיים.

כיצד אנו מגנים על המידע שלך?
אנו משתמשים בכמה אמצעים סבירים, הן פיזיים והן טכניים, במטרה לשמור על המידע שאנו אוספים בנוגע לשירותים. עם זאת, על אף המאמצים הסבירים שלנו לשמור על המידע, אין אתרים, תשדורות באינטרנט, מערכות מחשבים או חיבורים אלחוטיים שהם מאובטחים לחלוטין.

הסכמה להעברות נתונים בינלאומיות
השימוש או ההשתתפות בכל שירות, ו/או ההעברה של המידע שלך אלינו, מהווים את הסכמתך לאיסוף, להעברה, לאחסון ולעיבוד של המידע שלך מחוץ למדינת מגוריך (כגון דרום קוריאה), בהתאם למדיניות פרטיות זו. שים לב כי ייתכן שחוקי ההגנה על נתונים והחוקים האחרים במדינות שאליהן המידע שלך עשוי לעבור לא יהיו מקיפים כמו החוקים המקבילים במדינתך.

גישה למידע שלך
במסגרת החוקים שחלים בחלק מתחומי השיפוט, ייתכן שתהיה לך הזכות לבקש פרטים אודות המידע שאנו אוספים ולתקן אי דיוקים במידע זה. זכויות משתמש סטטוטוריות נוספות אינן מושפעות. בהתאם למותר בחוק, ייתכן שנחייב אותך בתשלום סמלי תמורת מתן היכולת הזו. אנו עשויים לסרב לעבד בקשות שחוזרות על עצמן באופן בלתי סביר, שדורשות מאמץ טכני בהיקף חסר פרופורציה, שמסכנות את הפרטיות של אחרים, שאינן מעשיות בצורה חריגה במיוחד, או כאשר החוק המקומי אינו מחייב את מתן הגישה. אם ברצונך לבקש גישה למידע שלך, צור קשר עם מחלקת שירות הלקוחות שלנו בכתובת https://www.samsung.com או https://help.content.samsung.com.

שימור נתונים
אנו נוקטים באמצעים סבירים כדי לוודא שהמידע אודותיך יהיה זמין רק כל עוד יש בו צורך בהתאם למטרה שלשמה הוא עובד, או לזמן ארוך יותר אם הדבר נדרש בחוזה כלשהו, לפי החוק החל או למטרת חישובים סטטיסטיים, בכפוף לאמצעי ההגנה המתאימים.

קישורים ומוצרים של גורמי צד שלישי בשירותים שלנו
השירותים שלנו עשויים לכלול קישורים לאתרים ולשירותים של גורמי צד שלישי שאינם בשליטתנו. אנו לא אחראים על האבטחה או הפרטיות של פרטי מידע הנאספים על-ידי אתרים או שירותים אחרים. עליך לנהוג בזהירות, ולעיין בהצהרות הפרטיות שחלות על האתרים והשירותים של גורמי הצד השלישי שבהם אתה משתמש.
בנוסף, ייתכן שנאפשר לך לגשת למוצרים או שירותים מסוימים (כגון אפליקציות שזמינות דרך Galaxy Apps או ׳יישומים׳) שפותחו על-ידי גורמי צד שלישי. Samsung אינה אחראית למוצרים או לשירותים אלו של גורמי הצד השלישי.
גורמי צד שלישי שמספקים תוכן, פרסום או פונקציונליות עבור השירותים שלנו
ייתכן שחלק מהתוכן, מהפרסום ומהפונקציונליות הכלולים בשירותים שלנו יסופקו על-ידי גורמי צד שלישי שאינם מסונפים אלינו. לדוגמה:
• אנו מאפשרים לך לצפות בתוכן וידאו שמספקים ספקי תוכן;
• גורמי צד שלישי מפתחים אפליקציות שאנו הופכים לזמינות דרך Galaxy Apps או ׳יישומים׳;
• גורמי צד שלישי מסוימים עשויים להציג מודעות או לעקוב אחר המודעות שמשתמשים רואים, אחר התדירות שבה המודעות האלו מוצגות ואחר תגובת המשתמשים למודעות; וכן
• במסגרת השירותים אנו מאפשרים לך לשתף עם אחרים חומרים מסוימים באמצעות שירותי רשתות חברתיות כגון Facebook‏, Twitter‏, Google+‎ ו-LinkedIn.
גורמי צד שלישי אלו עשויים לאסוף או לקבל פרטי מידע מסוימים אודות השימוש שלך בשירותים, כולל באמצעות קובצי Cookie, משואות וטכנולוגיות דומות, וייתכן שמידע זה ייאסף לאורך זמן וישולב עם מידע שנאסף באתרים ובשירותים מקוונים שונים. ל-Samsung אין שליטה על איסוף הנתונים ועל נהלי השימוש של חברות אלו. חלק מהחברות האלו משתתפות בתכניות שפותחו בתעשייה, המיועדות לספק לצרכנים אפשרויות בחירה בנוגע לקבלה או אי קבלה של פרסום ממוקד. לקבלת מידע נוסף, בקר באתרים המופעלים על-ידי ארגון Network Advertising Initiative בכתובת ‏״http://networkadvertising.org״ וארגון Digital Advertising Alliance בכתובת ‏״http://www.aboutads.info/‎״.
אם אתה מתחבר באמצעות שירותי רשת חברתית, ייתכן שנקבל ונאחסן פרטי אימות מאותו השירות כדי לאפשר לך להיכנס, וכן מידע אחר שתתיר לנו לקבל בעת ההתחברות דרך אותם השירותים.
בנוסף, שים לב שאם תבחר להתחבר דרך שירותי רשת חברתית ממכשיר שבו משתמשים אנשים נוספים, אותם המשתמשים עשויים לראות מידע שיישמר או יוצג בקשר לחשבון שלך בשירותי הרשת החברתית שדרכם תתחבר.

קובצי COOKIE, משואות וטכנולוגיות דומות
אנחנו, וכן גורמי צד שלישי מסוימים שמספקים תוכן, מודעות או פונקציונליות אחרת במסגרת השירותים שלנו, עשויים להשתמש בקובצי Cookie, במשואות ובטכנולוגיות אחרות בחלקים מסוימים של השירותים.

קובצי Cookie
קובצי Cookie הם קבצים קטנים שמאחסנים מידע במחשב, בטלוויזיה, בטלפון הנייד או במכשיר אחר שברשותך. הקבצים האלו מאפשרים לישות שממקמת את קובץ ה-Cookie במכשיר שלך לזהות אותך באתרים שונים, בשירותים שונים, במכשירים שונים ו/או בפעילויות גלישה שונות. לקובצי ה-Cookie יש מספר רב של מטרות שימושיות. לדוגמה:
• קובצי Cookie מאפשרים למערכת לזכור את פרטי ההתחברות שלך, כך שלא תצטרך להזין את אותם פרטי התחברות בכל כניסה לשירות.
• קובצי Cookie מסייעים לנו ולגורמי צד שלישי להבין אילו חלקים מהשירותים שלנו הם הפופולריים ביותר, מאחר שהקבצים עוזרים לנו לראות לאילו דפים ותכונות המבקרים ניגשים, וכמה זמן המבקרים מקדישים לדפים האלו. ניתוח מידע מהסוג הזה מאפשר לנו להתאים בצורה טובה יותר את השירותים ולספק לך חוויה איכותית יותר.
• קובצי Cookie מסייעים לנו ולגורמי צד שלישי להבין אילו מודעות ראית, ולמנוע הצגה חוזרת של אותן המודעות בעת הגישה לשירות.
• קובצי Cookie מסייעים לנו ולגורמי צד שלישי לספק לך תוכן ומודעות רלוונטיים, באמצעות איסוף מידע אודות השימוש שלך בשירותים שלנו ובאפליקציות ואתרים אחרים.
בעת הגישה לשירותים באמצעות דפדפן אינטרנט, באפשרותך לקבוע את הגדרות הדפדפן כך שהמערכת תקבל את כל קובצי ה-Cookie, תדחה את כל קובצי ה-Cookie או תשלח הודעה בעת השליחה של קובץ Cookie. כל דפדפן הוא שונה, כך שעליך לעיין בתפריט ״עזרה״ של הדפדפן כדי ללמוד כיצד לשנות את העדפות קובצי ה-Cookie. מערכת ההפעלה של המכשיר שברשותך עשויה להכיל אמצעי בקרה נוספים המיועדים לקובצי Cookie.
עם זאת, שים לב שייתכן כי חלק מהשירותים מיועדים לפעול תוך שימוש בקובצי Cookie, והשבתת קובצי ה-Cookie עלולה להשפיע על יכולתך להשתמש בשירותים האלו או בחלקים מסוימים בהם.

אחסון מקומי אחר
אנחנו, וכן גורמי צד שלישי מסוימים, עשויים להשתמש בסוגים אחרים של טכנולוגיות אחסון מקומיות, כגון Local Shared Objects (שמכונים גם ״‎Flash Cookies‎״) ואחסון HTML5 מקומי, בשילוב עם השירותים שלנו. טכנולוגיות אלו דומות לקובצי ה-Cookie שהוזכרו לעיל בכך שהן מאוחסנות במכשיר שברשותך, וניתן לאחסן באמצעותן פרטי מידע מסוימים אודות הפעילויות וההעדפות שלך. עם זאת, הטכנולוגיות האלו עשויות להשתמש בחלקים שונים של המכשיר שלך שאינם בשימוש של קובצי Cookie רגילים, כך שייתכן שלא תוכל לשלוט עליהן באמצעות ההגדרות והכלים הרגילים של הדפדפן. לקבלת מידע על השבתה או מחיקה של מידע הכלול בקובצי ‎Flash Cookies, לחץ כאן ״‏http://helpx.adobe.com/flash-player/kb/disable-local-shared-objects-flash.html״.

משואות
אנחנו, וכן גורמי צד שלישי מסוימים, עשויים להשתמש גם בטכנולוגיות שנקראות משואות (או ״פיקסלים״), שמעבירות מידע מהמכשיר שברשותך אל שרת. אפשר להטמיע משואות בתוכן מקוון, בסרטונים ובהודעות דואר אלקטרוני, והן יכולות לאפשר לשרת לקרוא סוגים מסוימים של מידע מהמכשיר שלך, לזהות הצגה של תוכן מסוים או של הודעת דואר אלקטרוני מסוימת, לדעת מהם התאריך והשעה שבהם צפית במשואה ואת כתובת ה-IP של המכשיר שברשותך. אנחנו, וגורמי צד שלישי מסוימים, משתמשים במשואות למגוון מטרות, כולל ניתוח אופן השימוש בשירותים שלנו, וכן (בשילוב עם קובצי Cookie) כדי להציג מודעות ותוכן שהם יותר רלוונטיים עבורך.
הגישה לשירותים שלנו, והשימוש בשירותים, מהווים את הסכמתך לאחסון של קובצי Cookie, טכנולוגיות אחרות של אחסון מקומי, משואות ומידע נוסף במכשירים שברשותך. בנוסף, אתה מסכים להעניק לנו ולגורמי הצד השלישי שצוינו לעיל גישה אל אותם קובצי Cookie, טכנולוגיות אחסון מקומיות, משואות ומידע.

מידע נוסף
אם יש לך שאלות ספציפיות, צור איתנו קשר בכתובת הבאה:
Samsung Electronics Co., Ltd.‎
‎129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
דואר אלקטרוני: פנה למחלקת שירות הלקוחות בכתובת https://www.samsung.com או https://help.content.samsung.com.


הודעת פרטיות עבור שירות התאמה
כדי להשתמש בשירות ההתאמה דרוש לך Samsung Account. השימוש שלך ב-Samsung Account ובשירות ההתאמה יהיה בכפוף למדיניות הפרטיות שלנו, המופיעה בכתובת https://account.samsung.com/membership/pp (להלן: ״מדיניות הפרטיות של Samsung״). הודעת פרטיות זו מספקת פרטים נוספים על האופן שבו ניתן יהיה לאסוף את המידע האישי שלך, להשתמש בו, לשתפו ולאחסנו בהקשר של שירות ההתאמה, ויש לקרוא אותה יחד עם מדיניות הפרטיות של Samsung. במקרה של חוסר עקביות או סתירה בין התנאים בהודעת פרטיות זו לבין מדיניות הפרטיות של Samsung, תנאי הודעת פרטיות זו הם שיקבעו.

מהו שירות ההתאמה?
המכשירים, האפליקציות והשירותים של Samsung (שכל אחד מהם בנפרד מכונה ״שירות״ ויחדיו הם מכונים ה״שירותים״) תוכננו להעניק לך שירותים מותאמים אישית על-ידי חיזוי חכם של הרצונות והצרכים שלך. שירות ההתאמה של Samsung מציע חוויית משתמש משופרת, הכוללת תוכן והמלצות בהתאמה אישית שמבוססים על המידע שהתקבל ממך ועל השימוש שאתה עושה בשירותים. לדוגמה, שירות ההתאמה עשוי לשפר את חוויית המשתמש בשירותים בכך שהוא מציע רמזים ומידע המותאמים עבורך כשאתה משתמש בשירות זיהוי הקול של Samsung, או זוכר מוסיקה שנהגת להאזין לה בימים גשומים וממליץ עליה שוב מאוחר יותר. יתרה מכך, אם אתה נותן את הפקודה ״הזכר לי לקנות בקבוק מים לפני שאגיע הביתה״, שירות ההתאמה יכול לזכור את הפקודה ולהזכיר לך לקנות בקבוק מים לפני שתגיע הביתה.

איזה סוגי מידע עשוי שירות ההתאמה לאסוף לגביך?
ככל ששירות ההתאמה מבין אותך ומכיר אותך יותר, כך הוא מסוגל לספק לך תוכן ומידע מותאמים בצורה מהירה ומדויקת יותר. שירות ההתאמה תוכנן לעזור בהבנת תחומי העניין, ההעדפות והמיקום שלך, והוא אוסף ומנתח מידע אודותיך בדרכים שונות, ביניהן:
•	פרטי המכשיר. שירות ההתאמה עשוי לאסוף את פרטי הזיהוי הייחודיים של המכשיר שלך, מידע על ההגדרות שלו (למשל הגדרות שפה ונעילה), פרטי מצב (למשל חיבורים למכשירים אחרים) ומידע אחר על המכשירים שלך. שירות ההתאמה גם עשוי לבדוק את האפליקציות שמותקנות או שפועלות כעת במכשיר שלך. בנוסף, שירות ההתאמה עשוי לאסוף מידע על אופן השימוש שלך במכשירים המחוברים לחשבון Samsung Account שלך, על זמני השימוש ועל משך השימוש, ובכלל זה על השימוש שאתה עושה בשירותי Samsung וכן באפליקציות ובשירותים של גורמי צד שלישי (כגון רשימת האפליקציות במכשירים שלך, מוסיקה שמושמעת במכשירים שלך, אתרי האינטרנט שאתה מבקר בהם והחיפושים שאתה מבצע).
•	מידע אודות המוסיקה והתמונות שלך. שירות ההתאמה עשוי לאסוף ולנתח מידע דוגמת כותרים, ז׳אנרים ואמנים המאפיינים מוסיקה שהושמעה או נשמרה בעבר, וכן מידע על התמונות שלך, כגון הזמנים והמיקומים שבהם צולמו התמונות השמורות שלך.
•	נתוני אנשי קשר והתקשרויות. שירות ההתאמה עשוי לגשת לרשימת אנשי הקשר שלך, וכן לאסוף ולנתח את היסטוריית השיחות והודעות הטקסט הנכנסות/יוצאות כדי לספק לך שירותים שונים, למשל לקבוע מהם היחסים שלך עם אנשים אחרים (למשל בני משפחה וחברים), מיהם אנשי הקשר החשובים ביותר שלך, מי יוצר אתך קשר בתדירות הגבוהה ביותר ומהי שיטת ההתקשרות המועדפת עליך; להציג לך מידע על אנשי הקשר החשובים שלך (למשל שיחות שלא נענו); ולמצוא אנשי קשר שאליהם אתה פונה באמצעות זיהוי קול.
•	מידע לוח שנה. שירות ההתאמה עשוי לגשת ללוח השנה של המכשיר שלך, וכן לאסוף ולנתח את נתוני לוח השנה שלך כדי ללמוד על העדפותיך, לתעד אירועים מיוחדים ולזהות את מיקומך.
•	היסטוריית גלישה באינטרנט. שירות ההתאמה עשוי לגשת להיסטוריית הגלישה שלך באינטרנט (למשל אתרים שביקרת בהם, מילות חיפוש וסימניות), וכן לאסוף ולנתח אותה, כדי ללמוד על תחומי העניין וההעדפות שלך; להציג תוצאות חיפוש רלוונטיות יותר ולספק את המידע המתאים ביותר בהקשרים שונים; וכדי לספק לך שירותים אחרים, כפי שמתואר בהודעת פרטיות זו. היסטוריית החיפוש שלך בעת גלישה באינטרנט במצב סודי (בעילום שם או מצב פרטי) לא תיאסף.
•	מידע על מיקום. שירות ההתאמה עשוי לגשת לפרטי המיקום הגיאוגרפי המדויק של המכשיר שלך ולמידע אחר הקשור למיקומך, וכן לאסוף ולנתח אותם באופן קבוע באמצעות אותות Bluetooth ו-Wi-Fi, רשומות לוח שנה, ונתונים או טכנולוגיות אחרים, למטרות מסוימות, למשל כדי לספק לך התראות או מידע שאתה מבקש אשר קשורים למיקום. כדי ששירות ההתאמה יאסוף את פרטי המיקום הגיאוגרפי, הגדרות המיקום חייבות להיות פעילות במכשיר. לפיכך, במקרים מסוימים, שירות ההתאמה עשוי להנחות אותך להפעיל את הגדרות המיקום.
•	נתוני Samsung Account, הפרופיל שלי ושירותי Samsung. שירות ההתאמה עשוי לאסוף ולנתח מידע שמאוחסן ב-Samsung Account שלך או קשור אליו (למשל מזהה ה-Samsung Account, פרטי ההתקשרות, השם, תאריך הלידה והמגדר שלך), וכן את פרטיך הרשומים תחת ׳הפרופיל שלי׳. שירות ההתאמה אף עשוי לאסוף ולנתח מידע הקשור לשימוש שאתה עושה בשירותים, למשל היסטוריית השימוש שלך באפליקציות של Samsung, הפקודות הקוליות שלך שניתנו באמצעות שירות זיהוי הקול, התראות שהוגדרו ב-Reminder, ונתוני מזג אוויר שסופקו לך.
•	מידע הקשור לאפליקציות ולשירותים מחוברים של צד שלישי. כשאתה מאשר חיבור לאפליקציה או שירות של צד שלישי, אתה יכול לאפשר לשירות ההתאמה להשתמש בנתוני השימוש שלך באפליקציות ובשירותי הצד השלישי הללו, ולהציע לך תכונות מותאמות אישית.

בנוסף למידע שצוין לעיל, שירות ההתאמה גם עשוי לאסוף מידע אודותיך, אודות המכשירים והאפליקציות שלך ואודות השימוש שלך בשירותים בדרכים שאנו מתארים בפניך בעת האיסוף, או בדרכים אחרות שעליהן נבקש את הסכמתך. שירות ההתאמה מאפשר לך לבחור איזה שימושים וניתוחים שירות ההתאמה יעשה בסוגים שונים של מידע אישי, כגון היסטוריית השיחות והודעות הטקסט שלך, נתוני מיקומך הגיאוגרפי והיסטוריית הגלישה שלך באינטרנט. תוכל גם לבטל את השימוש שעושה שירות ההתאמה במידע האישי שלך למטרות פרסומיות. לקבלת מידע נוסף עיין בסעיף ״הזכויות והבחירות שלך״ להלן.

איזה שימוש נעשה במידע שנאסף?
שירות ההתאמה ינתח את המידע שצוין לעיל באמצעות מערכת אוטומטית, ויספק את הנתונים שנותחו לשירותים שלנו ולאפליקציות של צד שלישי שאישרת, למטרות הבאות:
•	לספק לך תוכן ומידע מותאמים;
•	לנתח את השיטות כדי להעניק לך שירותים משופרים;
•	לשפר ולפתח את השירותים;
•	להציג מודעות מותאמות לגבי מוצרים ושירותים שעשויים לעניין אותך; וכן
•	בכפוף להסכמה נפרדת, ליצור עמך קשר בדואר אלקטרוני ובדחיפת הודעה בנוגע למוצרים ושירותים שמוצעים על-ידי Samsung וגורמי צד שלישי, אשר מותאמים לתחומי העניין שלך.
תוכל להפסיק את האיסוף של מידע מסוים ואת השימוש בו כפי שמתואר בסעיף ״הזכויות והבחירות שלך״ להלן. יובהר כי היות שמידע מסוים הוא הכרחי כדי שהשירותים יספקו לך את שירות ההתאמה, ניתן להבטיח חוויית משתמש אופטימלית רק כאשר אתה מתיר לשירות ההתאמה לגשת לכל המידע.

פרסום ושיווק ישיר מותאמים
שירות ההתאמה עשוי לאסוף, לנתח ולשתף מידע על השימוש שאתה עושה בשירותים ועל הפעילות המקוונת שלך, לאורך זמן ובאתרים ובאפליקציות שונים של צד שלישי, וכן במכשירים שונים, כדי לספק לך מסרי פרסום ושיווק ישיר (המכונים יחדיו ״מודעות״) על מוצרים ושירותים שמוצעים על-ידי Samsung וגורמי צד שלישי, בהתאם לתחומי העניין שלך. אם החוק החל מחייב אותנו לעשות זאת, נשיג את הסכמתך לעיבוד המידע האישי שלך למטרות שיווק ישיר. תוכל לוותר על השימוש שעושה שירות ההתאמה במידע זה כדי לספק מודעות מותאמות על-ידי כיבוי האפשרות ״פרסום באמצעות שירות ההתאמה״ תחת ׳הפרופיל שלי׳ > תפריט ׳נהל Samsung Account׳ בהגדרות Samsung Account שלך. שים לב כי ייתכן שהשבתת אפשרות זו לא תעצור את כל המודעות (לרבות מודעות מותאמות) שמספקת Samsung. אם הסכמת לקבל מודעות משירותים אחרים, ייתכן שתמשיך לקבל מודעות מ-Samsung. לקבלת מידע נוסף כיצד לבטל קבלת מודעות כאלו משירותים אחרים בקר בתפריט ׳הגדרות׳ של השירות הרלוונטי.

כיצד אוכל למחוק מידע ששירות ההתאמה קיבל?
המידע שנאסף ונותח על-ידי שירות ההתאמה יימחק לאחר שתמחק את Samsung Account שלך. תוכל גם לבקש למחוק קטגוריות ספציפיות של נתונים שנאספו ונותחו על-ידי שירות ההתאמה בכל שלב שהוא, אפילו לפני שתמחק את ה-Samsung Account שלך, דרך תפריט ׳הגדרות פרטיות׳ ב-Samsung Account שלך. יצוין כי במקרים מסוימים ייתכן שיידרש זמן מה עד שהמידע השמור בשרתים שלנו יימחק במלואו.

מה יקרה אם אמחק מידע שנאסף על-ידי שירות ההתאמה או אפסיק את האיסוף של חלק מהמידע על-ידי שירות ההתאמה?
אם תמחק מידע שנאסף, מידת הדיוק ו/או האיכות של התוכן המותאם ששירות ההתאמה מספק לך עשויה להיפגע. יתרה מכך, ייתכן שחלק מתכונות ההתאמה ידרשו מידע שמחקת או שביטלת את הגישה של שירות ההתאמה אליו, וחידוש תכונות אלה יתאפשר רק אם תרשה לשירות ההתאמה לאסוף שוב את המידע הרלוונטי ולהשתמש בו.

בפני מי אנו חושפים את המידע האישי שלך?
איננו חושפים מידע אישי עליך לגורמי צד שלישי דרך שירות ההתאמה, למעט באופן שתואר בהודעת פרטיות זו ובמדיניות הפרטיות של Samsung. אנו עשויים לשתף את המידע האישי שלך עם החברות הבנות שלנו, עם גורמים המסונפים לנו ועם ספקי שירותים של צד שלישי אשר עוזרים לנו לספק את שירות ההתאמה.

כיצד אנו מגנים על המידע האישי שלך
אנו משתמשים באמצעי הגנה מנהלתיים, טכניים ופיזיים, שנועדו להגן על המידע האישי שאנו מקבלים דרך השירותים ודרך שירות ההתאמה מפני השמדה, הפרעה, אובדן, שינוי, גישה, חשיפה או שימוש המתרחשים בניגוד לחוק או בצורה בלתי מורשית.

הזכויות והבחירות שלך
Samsung מכבדת את בחירותיך ועושה מאמצים כדי להציע לך מגוון דרכים לשליטה במידע שלך. בכל שלב תוכל להשבית את שירות ההתאמה דרך האפשרות ״שירות התאמה״ בתפריט ׳הגדרות׳ של Samsung Account שלך; במצב זה Samsung תשעה את אספקת התוכן והמידע המותאמים, וכן את איסוף וניתוח המידע שלך על-ידי שירות ההתאמה. בנוסף, אם תשנה את ההגדרות המתוארות בסעיף ״פרסום ושיווק ישיר מותאמים״ שלעיל, המידע שנאסף ומנותח על-ידי שירות ההתאמה לא ינוצל יותר למטרות פרסומיות.

יתרה מכך, תוכל לפרט אילו קטגוריות מידע יוכל שירות ההתאמה לאסוף ולנתח, וכן את התמיכה של שירות ההתאמה בשירותים מסוימים. עם זאת, כל ההחלטות שיתקבלו לאחר מכן לא ישפיעו על המידע שכבר נאסף ונותח על-ידי שירות ההתאמה, והשבתת שירות ההתאמה לא תוביל למחיקה של מידע ששירות ההתאמה אסף וניתח בעבר. גם אם תשבית את שירות ההתאמה, עדיין תוכל להשתמש בתכונות ברירת המחדל שמספק כל אחד מהשירותים. תוכל לבחור מגוון אפשרויות, כמפורט להלן:

•	כדי לשנות את ההגדרות של שירות ההתאמה בכל אחד מהמכשירים הרשומים ב-Samsung Account שלך בנפרד, בצע את הפעולות הבאות: 
- טלפונים חכמים/טאבלטים: הגדרות > ענן וחשבונות > חשבונות > Samsung Account > פרטיות > שירות התאמה
•	כדי לשנות את ההגדרות של שירות ההתאמה בכל המכשירים הרשומים ב-Samsung Account שלך, בצע את הפעולות הבאות:
- אתר אינטרנט: https://account.samsung.com > הגדרות מידע אישי
- טלפונים חכמים/טאבלטים: הגדרות > ענן וחשבונות > חשבונות > Samsung Account > הפרופיל שלי > נהל Samsung Account > שירות התאמה

ההגדרות הספציפיות שלעיל עשויות להשתנות בדגמי המכשירים החדשים או המעודכנים התומכים בשירות ההתאמה. יצוין כי השבתת שירות ההתאמה עשויה לשנות את חוויית המשתמש המותאמת שלך.

ייתכן שהחוק החל יקנה לך את הזכות להתנגד לעיבוד המידע האישי שלך, או לבקש להגבילו, וכן לבקש גישה למידע האישי שלך והגבלה שלו. בקשות ניתן להעביר למחלקת שירות הלקוחות בכתובת https://help.content.samsung.com.


מדיניות הפרטיות הגלובלית של SAMSUNG – נספח ל-SMART TV
שירות Smart TV של Samsung מציע סדרה של תכונות המספקות תוכן וידאו משופר, חוויות מותאמות אישית של צפייה בטלוויזיה, סרטים, חיבורים לשירותי רשתות חברתיות והיכולת לשלוט ב-Smart TV ולנהל אתה אינטראקציה באמצעות פקודות קוליות. אנו אוספים מידע, משתמשים בו, משתפים אותו ומאחסנים אותו דרך ה-Smart TV והמכשירים המחוברים ל-Smart TV בדרכים שמתוארות במדיניות הפרטיות הגלובלית של Samsung. נספח זה מספק פרטים נוספים על נוהלי הפרטיות של כמה מהתכונות של Smart TV.

מכשירי Smart TV מיועדים לאפשר לך לחפש מידע על תוכניות בווידאו ותוכן אחר ולגשת אליהם בקלות. לדוגמה, תוכל לגשת למידע על תוכניות טלוויזיה בשידור חי המשודרות דרך ספק כבלים או לוויין, ותוכן וידאו לפי דרישה המשודר על-ידי ספקי תוכן של צד שלישי דרך מדריכים הניתנים לחיפוש המוצגים ב-Smart TV.
במקרה של תוכניות טלוויזיה בשידור חי, אנו קובעים איזה תוכן יהיה זמין לך בהתבסס על המיקוד שלך, בין השאר. בנוסף, מכשיר Smart TV עוזר לך לחפש ולחוות תוכן אחר של Smart TV שהוא רלוונטי יותר לך על-ידי הדגשת תוכניות ותוכן שסביר להניח שיעניינו אותך, או הצגת שירותים נוספים שישפרו את חוויית הצפייה שלך. אנו מבססים המלצות ושירותים נוספים אלה על:
• מידע על תוכן שצפית בו, רכשת, הורדת או הזרמת דרך אפליקציות של Samsung ב-Smart TV או במכשירים אחרים (לקבלת מידע על צפייה בטלוויזיה, עיין בסעיף ׳שירותי מידע על צפייה׳ להלן);
• מידע על אפליקציות שניגשת אליהן דרך Smart TV;
• מידע על הלחיצות שלך על לחצנים כגון ״אוהב״, ״לא אוהב״, ״צפה עכשיו״ ועוד ב-Smart TV;
• מונחי השאילתה שאתה מזין לתכונות החיפוש של Smart TV, כולל בעת החיפוש אחר תוכן וידאו מסוים;
• מידע אחר על השימוש ב-Smart TV ומידע לגבי המכשיר עצמו, כולל, אך ללא הגבלה, כתובת IP, נתוני יומן רישום, מידע המזהה את תצורת החומרה או התוכנה שברשותך, מידע לגבי הדפדפן והדפים שאליהם אתה ניגש.

שירותי מידע על צפייה
כדי לספק לך חוויות מותאמות אישית בעת השימוש ב-Smart TV, כמה מהתכונות והשירותים שלנו מסתמכים על היסטוריית הצפייה שלך בטלוויזיה ומידע על השימוש שלך ב-Smart TV.
היסטוריית הצפייה שלך בטלוויזיה כוללת מידע על הרשתות, הערוצים, האתרים שבהם ביקרת והתוכניות שבהן צפית ב-Smart TV, וכמות הזמן שבילית בצפייה בהן.
ייתכן שנשתמש בזיהוי תוכן אוטומטי (ACR) ובטכנולוגיות אחרות כדי לתעד מידע זה. מכשיר ה-Smart TV מעביר קטעי וידאו קצרצרים או מידע מכוונן הטלוויזיה כדי לזהות את התוכניות הנצפות.
ניתן לשנות את אפשרות הפרטיות שנבחרה בכל עת על-ידי מעבר לתפריט ההגדרות והשבתת התכונה או השירות המסוימים לפי שיקול דעתך הבלעדי, ואז ייפסק האיסוף של היסטוריית הצפייה בטלוויזיה עבור תכונה או שירות מסוימים אלה.
זכור שאפשרות הפרטיות שאתה בוחר עשויה להשפיע על הזמינות או האיכות של השירות הספציפי המבוסס על פרטי צפייה.

שירותי פרסום המבוססים על תחומי עניין
שירותי פרסום המבוססים על תחומי עניין (להלן, ״שירותי IBA״) מיועדים לספק את היכולת להשיג ולהציג מודעות שימושיות ואינטראקטיביות המבוססות על תחומי עניין, לגבי מוצרים ושירותים מאת Samsung וגורמי צד שלישי ב-Samsung Smart TV או בפלטפורמות ובמכשירים שונים של Samsung וגורמי צד שלישי, כולל מודעות לינאריות ומודעות באינטרנט, במכשירים ניידים ובמחשבי טאבלט.

כדי להפוך את המודעות במכשירים שלך לרלוונטיות יותר מבחינתך, שירות IBA מסתמך על היסטוריית הצפייה שלך בטלוויזיה (כולל מידע על הרשתות, הערוצים, האתרים שבהם ביקרת והתוכניות שבהן צפית ב-Samsung Smart TV, וכמות הזמן שבילית בצפייה בהן), מידע על השימוש שלך ב-Samsung Smart TV ונתונים סטטיסטיים אחרים המושגים באמצעות מקורות נתונים מהימנים של צד שלישי. ייתכן שנשתמש בזיהוי תוכן אוטומטי (ACR) ובטכנולוגיות אחרות כדי לתעד את היסטוריית הצפייה שלך בטלוויזיה.

בהתבסס על המידע שלעיל, אנו יוצרים קבוצות של בעלים של מכשירי Samsung Smart TV המשתפים תחומי עניין דומים, ומשתמשים בקבוצות אלה עבור שירות IBA. המידע שלעיל משמש לקביעת הקבוצות שאליהן מכשיר Samsung Smart TV שלך משתייך ולפיכך, אילו מודעות יקבלו המכשירים שלך.

ניתן להשבית את שירות IBA בכל עת על-ידי ביקור בתפריט ההגדרות ב-Samsung Smart TV.

שים לב שאפשרות הפרטיות שבחרת ביחס לשירות IBA לא תשפיע אם תקבל או שיוצגו לך סוגים אחרים של מודעות וחומרי שיווק, שאינם מבוססים באופן ספציפי על היסטוריית צפייה בטלוויזיה או מידע על שימוש ב-Samsung Smart TV. סוגים אחרים אלה של מודעות וחומרי שיווק יתבססו על מידע אחר, כגון מיקום כללי ופרטים אחרים שהמערכת משערת או מסיקה. ייתכן שהם יהיו פחות רלוונטיים משום שהם אינם מבוססים על תחומי העניין שלך.

לקבלת מידע מפורט יותר על שירותי IBA, עיין בהודעת הפרטיות של שירותי IBA בסוף נספח זה.

PSID
היסטוריית הצפייה ופרטי השימוש ב-Smart TV, שנאספים למטרות הצגת מודעות המבוססות על תחומי עניין, יקושרו למזהה מכשיר אקראי, לא קבוע וניתן לאיפוס הנקרא מזהה שירות מותאם אישית, או ״PSID״.
יש לך אפשרות לאפס את ה-PSID שלך בכל עת על-ידי ביקור בתפריט ההגדרות ב-Smart TV, ולאחר האיפוס, היסטוריית הצפייה ב-Smart TV ופרטי השימוש ב-Smart TV ביחס למודעות המבוססות על תחומי עניין כבר לא יהיו מקושרים ל-PSID הקודם. זכור שאם תאפס את ה-PSID, ייתכן שהאיכות של המודעות המותאמות אישית והמבוססות על תחומי עניין לא תהיה ממוקדת.

זיהוי קול
באפשרותך להשתמש בפקודות קוליות כדי לשלוט ב-Smart TV שברשותך ולהשתמש ברבות מהתכונות שלו.
אם תפעיל זיהוי קול, תוכל לקיים אינטראקציה עם ה-Smart TV באמצעות הקול. כדי לספק את תכונת זיהוי הקול, הפקודות הקוליות שלך ישודרו (יחד עם מידע על המכשיר שלך, כולל מזהי מכשיר) אלינו, ואנו נמיר את הפקודות הקוליות שלך לטקסט כדי לספק את תכונות זיהוי הקול. בנוסף, Samsung עשויה לאסוף פקודות קוליות ואת הטקסטים שמשויכים אליהן כדי שנוכל להעריך ולשפר את התכונות. Samsung תאסוף את הפקודות הקוליות שלך רק בעת שליחת בקשת חיפוש ספציפית ל-Smart TV על-ידי לחיצה על לחצן ההפעלה בשלט הרחוק או על גבי המסך, ודיבור למיקרופון שבשלט הרחוק.
אם לא תפעיל זיהוי קול, לא תוכל להשתמש בתכונות זיהוי הקול.
תוכל להשבית איסוף נתונים של זיהוי קול בכל עת בתפריט ״הגדרות״. עם זאת, זה ימנע ממך להשתמש בתכונות זיהוי הקול.

לקבלת מידע מפורט יותר על זיהוי קול, עיין בהודעת הפרטיות של זיהוי קול בסוף נספח זה.

גורמי צד שלישי
שים לב כי כאשר אתה צופה בווידאו או ניגש לאפליקציות או לתוכן שמספק גורם צד שלישי, אותו ספק עשוי לאסוף או לקבל מידע על Smart TV (כגון כתובת ה-IP והמזהים של המכשיר), על העסקה המבוקשת (כגון בקשות לקנייה או להשכרה של וידאו) ועל השימוש שלך באפליקציה או בשירות. Samsung אינה אחראית לנהלים של אותם ספקים בתחומי האבטחה והפרטיות. עליך לנהוג בזהירות, ולעיין בהצהרות הפרטיות שחלות על האתרים והשירותים של גורמי הצד השלישי שבהם אתה משתמש.

תכונות ספציפיות למדינה
שים לב כי ייתכן שאחת או יותר מהתכונות שמתוארות בנספח זה בנושא Smart TV לא תהיה זמינה עבורך, בהתאם למקום המגורים שלך.


מדיניות הפרטיות הגלובלית של SAMSUNG – נספח למכשירים ניידים
המכשירים הניידים של Samsung, האביזרים הנלבשים וטכנולוגיות ושירותים דומים נוספים (להלן ״המכשירים הניידים״ שלנו) מציעים מגוון רחב של תכונות, כולל תכונות המאפשרות למשתמשים לעקוב אחר הכושר הגופני והמצב הבריאותי ולשפר אותם, לשפר את חוויית המשתמש, לבצע תשלומים באמצעות הנייד ולשלוט במכשירים הניידים שברשותם באמצעות פקודות קוליות. בעת השימוש במכשירים הניידים שלנו אנו אוספים את המידע שלך, משתמשים בו, משתפים אותו ומאחסנים אותו בדרכים שמתוארות במדיניות הפרטיות של Samsung. נספח זה מכיל פרטים נוספים אודות האופן שבו אנו משתמשים במידע שנאסף לצורך אספקת התכונות של המכשירים הניידים שלנו.

מידע סטנדרטי אודות המכשיר הנייד שברשותך
בעת ההפעלה של המכשיר הנייד, או בעת השימוש בתכונותיו שכוללות חיבור לאינטרנט, מתבצע איסוף מידע. איסוף זה כולל מידע אודות המכשיר הנייד שברשותך, כגון כתובת IP, גרסת מערכת הפעלה, הגדרות שפה ואזור וכן מספרי IMEI ומזהים ייחודיים אחרים של המכשיר. האיסוף כולל גם מידע על אופן השימוש שלך במכשיר הנייד, מועדי השימוש ומשך השימוש.
כמתואר במדיניות הפרטיות, אנו משתמשים במידע סטנדרטי אודות המכשיר הנייד שברשותך לצורכי הפעלה, תחזוקה וביצוע שיפורים, ואנו עשויים לשתף מידע סטנדרטי אודות המכשיר הנייד שלך עם שותפים עסקיים, כמו חברת הסלולר שלך או עם ספקי שירותים המספקים שירותים בשמנו.

גורמי צד שלישי
שים לב כי בעת השימוש בתכונה שמספק גורם צד שלישי, כולל חברת הסלולר שלך, אותו ספק עשוי לאסוף או לקבל מידע על המכשיר הנייד שברשותך (כגון כתובת ה-IP והמזהים של המכשיר), על העסקה המבוקשת (כגון בקשות לרכישה או להשכרה של תוכן) ועל השימוש שלך באפליקציה או בשירות. Samsung אינה אחראית לנהלים של אותם ספקים בתחומי האבטחה והפרטיות. עליך לנהוג בזהירות, ולעיין בהצהרות הפרטיות שחלות על האתרים והשירותים של גורמי הצד השלישי שבהם אתה משתמש.

תכונות ספציפיות
שים לב כי בהתאם לגרסת הדגם שברשותך, לספק השירות או למקום המגורים שלך, ייתכן שאחת או יותר מהתכונות שמתוארות בנספח זה לא תהיה זמינה עבורך.

Samsung Health
האפליקציה Samsung Health, האפליקציות הקשורות והאביזרים המשויכים (להלן ״Samsung Health״) מהווים אמצעי סיוע מקיף שמעודד אורח חיים בריא. אפליקציית Samsung Health מאפשרת לך לעקוב אחר הפעילויות היומיומיות שלך, לקבל הדרכה במטרה לעמוד ביעדים ובציוני הדרך היומיים ולמדוד ולנהל גורמים כגון דופק, רמות SpO2 ורמת מתח.
מטרת עיבוד הנתונים עבור Samsung Health היא לספק את השירות או את התכונה שאתה מבקש, כולל גיבוי נתונים וסינכרון שירותים עבור משתמשי Samsung Account, ולספק נתונים סטטיסטיים וניתוח נתונים במטרה לשפר את בריאותך, כמו גם לשפר את אפליקציית Samsung Health עצמה ואת היתרונות שהיא מציעה. איסוף הנתונים עשוי להתבצע הן באמצעות חיישנים במכשיר הנייד שברשותך והן בעת ההזנה בפועל של הנתונים שלך במכשיר הנייד הרלוונטי או באפליקציות או האביזרים הקשורים.
מידע נוסף על האופן שבו אנו מעבדים את המידע שלך זמין בהודעת הפרטיות של Samsung Health, שאותה ניתן להציג בתפריט ’הגדרות‘ באפליקציית Samsung Health.

Samsung Social
Samsung Social (בעבר ״תכונות משופרות״) היא חבילת שירותים שמטרתם לפשט ולשפר את דרכי השיתוף ויצירת הקשר עם חברים.
לדוגמה, התכונות הזמינות כעת מאפשרות לך לשתף את הפרופיל שלך ולהציג תמונות של חברים, ולשתף בקלות קבצים ותוכן עם חברים דרך אנשי הקשר.
כדי לספק תכונות אלה, עלינו לאסוף את השם ומספר הטלפון שלך מרשימת אנשי הקשר שלך ולגשת לתוכן שאתה עומד לשתף עם חברים.
באפשרותך לבטל לחלוטין תכונות אלה, או לבחור שירותים ספציפיים שבהם ברצונך להשתמש, על-ידי ביקור בהגדרות של Samsung Account במכשיר הנייד שלך או באפליקציות המשתמשות בתכונות של Samsung Social.
בנוסף, בהתאם לאופן שבו תבחר להשתמש ב-Samsung Social, באפשרותך לבחור את קטגוריות הנתונים שמיועדות לשיתוף ואת החברים שאתם תשתף את הנתונים.

Samsung Pay
Samsung Pay הוא אמצעי נוח ובטוח לביצוע רכישות בכרטיס אשראי וחיוב באמצעות מכשיר נייד תואם. כדי להשתמש ב-Samsung Pay וליזום את תהליך ההרשמה של הכרטיס, נתוני זיהוי ואימות יישלחו לבנק שלך מהמכשיר הנייד שברשותך. הנתונים כוללים את פרטי Samsung Account ונתוני השימוש ב-Samsung Pay, פרטי המכשיר, פרטי המיקום (למשל המיקום שלך בעת הרשמת הכרטיס) אם הגדרות המיקום מופעלות, פרטי הכרטיס והכתובת לחיוב, שנשלחים אל מנפיקת כרטיס האשראי ועוברים דרך השרתים שלנו. מידע זה מוצפן באמצעות המכשיר הנייד שברשותך ונשלח אל הבנק דרך השרתים של Samsung. אנו אף פעם לא ניגשים אל פרטי הכרטיס או אל פרטי הבנק.
לאחר ההרשמה של המכשיר הנייד שברשותך, כל נתוני העסקאות משודרים בצורה מאובטחת בין המכשיר הנייד, החברה המנפיקה והבנק. היסטוריה של עסקאות אחרונות זמינה לעיון במכשיר הנייד וידועה אך ורק לך, לבנק ולמנפיקת הכרטיס שלך. אנו לא אוספים מידע כלשהו בנוגע לעסקאות שאתה מבצע או לגבי המכשיר או החשבון ששימשו לצורך ביצוע העסקאות. עם זאת, אנו עשויים לצבור את המידע שנאסף בנוגע לניסיונות הרכישה שלך באמצעות Samsung Pay, ולהפוך את המידע לאנונימי, כדי להבין כיצד אנשים משתמשים ב-Samsung Pay וכדי לשפר את השירות על-ידי הפיכתו לנוח ושימושי יותר עבור לקוחותינו.
מידע נוסף על האופן שבו אנו מעבדים את המידע שלך זמין בהודעת הפרטיות של Samsung Pay, שאותה ניתן להציג בתפריט ׳הגדרות׳ באפליקציית Samsung Pay.

שירותים קוליים
באפשרותך להשתמש בפקודות קוליות כדי לשלוט במכשיר הנייד שברשותך ולהשתמש ברבות מהתכונות שלו.
בהתאם לדגם ולאזור, באפשרותך להורות למכשיר הנייד להפעיל תכונות מסוימות, כגון השמעת שירים מרשימות השמעה או ביצוע חיפושים באינטרנט, באמצעות S Voice. כמו כן, בעזרת Bixby תוכל להשתמש בפקודות קול לשליטה בכל הפעולות שאתה מבצע באמצעות ממשק מגע. בנוסף, ניתן לקבל תמיכה בתרגום שפות באמצעות S Translator, להכתיב תזכירים באמצעות ״תזכיר קולי״, או להפעיל תכונות במהלך נהיגה על-ידי דיבור למכשיר הנייד לאחר הפעלת ״מצב רכב״.
כדי לספק שירותים קוליים, המערכת עשויה לשדר חלק מהפקודות הקוליות (יחד עם מידע אודות המכשיר שברשותך ואופן השימוש בו, כולל מזהי מכשיר) לספק שירות של צד שלישי שממיר את הפקודות הקוליות לטקסט. בנוסף, Samsung עשויה לאסוף פקודות קוליות ואת הטקסטים שמשויכים אליהן – והמכשיר עשוי לתעד את אותן הפקודות והטקסטים – במטרה לאפשר לנו לספק לך שירותים קוליים, להעריך את התכונות ולשפר אותן.

Samsung Advertising ID
כדי שהמודעות והתוכן המוצגים במכשיר הנייד שלך יהיו רלוונטיים יותר עבורך, נאסוף מידע על השימוש שלך במכשיר הנייד ובשירותים.
מידע על השימוש שלך במכשיר הנייד שנאסף למטרת מתן תוכן שיווקי מותאם אישית, יקושר למזהה מכשיר שנקרא Samsung advertising ID. המזהה הזה אקראי, הוא אינו קבוע וניתן לאפס אותו. באפשרותך לאפס את ה-Samsung advertising ID שלך בכל עת דרך תפריט ההגדרות במכשיר הנייד. לאחר מכן המערכת תבטל את הקישור של מידע השימוש הקודם הנוגע לתוכן שיווקי מותאם אישית, והוא יופרד מהמידע שייאסף תחת ה-Samsung advertising ID החדש. עם זאת, אם תאפס את ה-Samsung advertising ID, ייתכן שהשיווק המותאם אישית לא יותאם באופן מיטבי לתחומי העניין האישיים שלך. באפשרותך גם לבטל את הסכמתך לקבלת תוכן שיווקי מותאם אישית בכל עת דרך תפריט ההגדרות באפליקציית השירות המתאימה של Samsung במכשיר הנייד שלך.
עם זאת, גם אם תבטל את הסכמתך לקבלת תוכן שיווקי מותאם אישית, הדבר לא ישפיע על קבלת סוגים אחרים של מודעות ותוכן שיווקי במכשירים הניידים שלך. ההבדל היחיד יהיה שמודעות אלה לא יתבססו על מידע השימוש במכשיר הנייד שלך.
שים לב ש-Samsung עדיין תאסוף מידע אודות השימוש שלך במכשיר הנייד למטרות אחרות, כפי שמתואר בחלק הראשי של מדיניות פרטיות זו.

מוצרי ההדפסה וההעתקה של Samsung מהווים עכשיו חלק ממשפחת המוצרים של HP. עיין בהצהרת הפרטיות של HP בקישור הבא: www.hp.com/go/privacy.