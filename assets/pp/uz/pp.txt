SAMSUNG GLOBAL MAXFIYLIK SIYOSATIGA UMUMIY NAZAR


Qamrovi
Bu Maxfiylik siyosati unga ishora yoki havola qiluvchi har qanday Samsung qurilmasi, veb-sayti yoki onlayn ilovasiga (birgalikda “Xizmatlar”) nisbatan qo‘llanadi. Bu Maxfiylik siyosati Xizmatlarimizga kirish uchun ishlatiladigan har qanday kompyuter, mobil telefon, planshet yoki televizorga nisbatan ham qo‘llaniladi.

Biz to‘playdigan ma’lumotlar
Biz Xizmatlar bilan bog‘liq har xil turdagi ma’lumotlarni to‘playmiz, jumladan:
•	Siz bizga bevosita taqdim etadigan ma’lumotlar;
•	Xizmatlarimizdan qanday foydalanishingiz haqidagi ma’lumotlar; va
•	Tashqi manbalardan olinadigan ma’lumotlar.
Biz ushbu Maxfiylik siyosatida ifodalanmagan ma’lumotlarni to‘plash uchun sizdan rozilik so‘rashimiz ham mumkin.

Ma’lumotlardan foydalanish va baham ko‘rish
Biz to‘plangan ma’lumotlardan turli maqsadlarda foydalanishimiz mumkin, shu jumladan:
•	Siz so‘ragan Xizmatlarni taqdim etish;
•	Foydalanish tajribangizni yaxshilash maqsadida Xizmatlardan qanday foydalanishingizni tushunish;
•	Sizga moslashgan kontent va reklamalarni taqdim etish; va
•	Sizning roziligingiz bilan boshqalarni.
Biz ma’lumotlaringizni quyidagilar bilan baham ko‘rishimiz mumkin:
•	Filiallar – Samsung Electronics Co., Ltd. bilan umumiy egaligi yoki nazorat turi asosida aloqador kompaniyalar.
•	Biznes hamkorlar – sizga yoqishi mumkin bo‘lgan mahsulot va xizmatlar haqidagi ma’lumot beradigan ishonchli kompaniyalar.
•	Xizmat provayderlari – Samsung uchun yoki uning nomidan turli xizmatlarni taqdim etuvchi kompaniyalar.
•	Qonun talablari asosida – bizdan talab qilinganda yoki Samsung va uning foydalanuvchilarini himoya qilish maqsadida.

Muayyan mahsulot va xizmatlar haqida qo‘shimcha ma’lumot
•	Samsung Mobile
•	Smart TV

Biz bilan bog‘lanish
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-pochta: mijozlarga xizmat ko‘rsatish bo‘limiga https://www.samsung.com yoki https://help.content.samsung.com orqali murojaat qiling.


SAMSUNG GLOBAL MAXFIYLIK SIYOSATI
Kuchga kirish sanasi: 2018-yil 2-yanvar
Samsung Electronics Co., Ltd. va filiallarimiz (“Samsung,” “biz”, “bizga”, “bizning”) maxfiylik mijozlarimiz uchun qanchalik muhim ekanligini tushunamiz hamda ma’lumotlaringizni qanday to‘plash, foydalanish, oshkor qilish, o‘tkazish va saqlashimiz borasida ochiq bo‘lishga harakat qilamiz. Bu Maxfiylik siyosatida axborot bilan ishlash faoliyatimiz tushuntirilgan. Bu Maxfiylik siyosati unga ishora yoki havola qiluvchi har qanday Samsung qurilmasi, veb-sayti yoki onlayn ilovasiga (birgalikda “Xizmatlar”) nisbatan qo‘llanadi. Bunga shunday qurilmalar, veb-saytlar yoki onlayn ilovalar uchun ko‘rsatiladigan mijozlarga ko‘mak xizmati kiradi.
Bu Maxfiylik siyosati barcha Xizmatlarimizga nisbatan qo‘llanilsa-da, biz, shuningdek, muayyan Xizmatlar bilan aloqador faoliyatimiz haqidagi qo‘shimcha ma’lumotlardan iborat maxfiylikka oid muayyan qo‘shimchalarni ham taqdim etganmiz. Ushbu qo‘shimchalar ular qamrab olgan siz foydalanadigan Xizmatlarga nisbatan qo‘llaniladi.
Shuni esda tutingki, bu Maxfiylik siyosati, shuningdek, Xizmatlarimizga kirish uchun ishlatiladigan har qanday kompyuter, mobil telefon, planshet, televizor yoki boshqa qurilmalarga nisbatan ham qo‘llaniladi. Bu Maxfiylik siyosati bilan tanishib chiqishingiz muhim hisoblanadi, chunki har safar Xizmatlarimizdan foydalanganda siz ushbu Maxfiylik siyosati va qo‘shimchalarda tasvirlangan foydalanish amaliyotiga rozilik bildirgan hisoblanasiz.
Shuningdek, ushbu Maxfiylik siyosati uchun yangilanish mavjudligini tekshirib turishingiz ham muhim. Agar ushbu Maxfiylik siyosatini yangilasak, biz mos Xizmatlarga eslatma joylash orqali o‘zgarishlar haqida sizni xabardor qilamiz. Shunday eslatma joylaganimizdan so‘ng, Xizmatlarimizga kirish va ulardan foydalanish orqali siz yangilanishda ko‘rsatilgan yangi foydalanish amaliyotiga rozilik bildirgan hisoblanasiz. Maxfiylik siyosatining eng so‘nggi versiyasini har doim quyidagi manzildan topishingiz mumkin: https://account.samsung.com/membership/pp. Maxfiylik siyosati oxirgi marta qachon yangilanganini bilish uchun eng tepada joylashgan “kuchga kirish sanasi” bandiga qarang.

SIZ HAQINGIZDAGI QANDAY MA’LUMOTLARNI TO‘PLAYMIZ?

Siz bevosita taqdim etadigan ma’lumotlar
Ayrim Xizmatlar sizga ma’lumotlaringizni bizga bevosita taqdim etish imkonini beradi. Masalan:
• Bir qator Xizmatlarimiz foydalanuvchilarga o‘z hisobi yoki profillarini yaratish imkonini beradi. Shu Xizmatlar bilan bog‘liq holda biz sizdan o‘z hisobingiz yoki profilingizni sozlash vaqtida o‘zingiz haqingizdagi muayyan ma’lumotlarni kiritishingizni so‘rashimiz mumkin. Masalan, siz Samsung account yaratayotganingizda o‘zingiz haqingizdagi muayyan ma’lumotlarni, masalan, ismingiz va e-pochta manzilingizni bizga taqdim etasiz.
• Agar siz bizdan biror mahsulot yoki pulli xizmatga buyurtma qilsangiz, buyurtmangizni bajarish uchun sizdan ismingiz, aloqa ma’lumoti, yetkazib berish va to‘lov manzil(lar)ingiz hamda kredit kartangiz ma’lumotlarini so‘rashimiz mumkin.
• Ayrim Xizmatlarimiz sizga boshqa odamlar bilan muloqot qilish imkonini beradi. Bunday muloqotlar bizning tizimlarimiz orqali o‘tkaziladi.

Xizmatlarimizdan foydalanishingiz haqidagi ma’lumotlar
Siz taqdim etgan ma’lumotlardan tashqari biz o‘z qurilmangiz va boshqa vositalardagi dasturiy ta’minot orqali Xizmatlarimizdan foydalanishingiz haqidagi ma’lumotlarni ham to‘plashimiz mumkin. Masalan, biz quyidagilarni to‘plashimiz mumkin:
• Qurilmaga oid ma’lumotlar – qurilmangiz modeli, IMEI raqami va qurilmaning boshqa unikal identifikatorlari, MAC manzili, IP manzili, operatsion tizimi versiyalari hamda Xizmatlarga kirish uchun ishlatadigan qurilmangiz sozlamalari kabilar.
• Jurnal ma’lumotlari – Xizmatdan foydalanishingiz vaqti va davomiyligi, Xizmatlar orqali kiritilgan qidiruv so‘rovlari hamda qurilmangizga biz joylagan cookie-fayllarda saqlanayotgan har qanday ma’lumot kabilar.
• Joylashuv axboroti – muayyan Xizmatlardan foydalanganingizda bizga uzatilishi mumkin bo‘lgan qurilmangiz GPS signali yoki yaqin-atrofdagi Wi-Fi ulanish nuqtalari va uyali aloqa minoralari haqidagi ma’lumotlar kabilar.
• Ovoz ma’lumotlari – biror Xizmatni boshqarishda ovozli buyruqlardan foydalanganingizda biz yozib oladigan (va o‘z serverlarimizda saqlashimiz mumkin bo‘lgan) ovozingiz yozuvlari kabilar. (Shuni esda tutingki, biz nutqdan matnga o‘girish xizmatlarini bizning nomimizdan taqdim etuvchi tashqi xizmat provayderi bilan ishlaymiz, bu provayder muayyan ovozli buyruqlarni olishi va saqlashi mumkin.)
• Boshqa ma’lumotlar – xizmatlardan foydalanishingiz, jumladan, siz ishlatadigan ilovalar, siz tashrif buyuradigan veb-saytlar haqidagi hamda biror Xizmat orqali taklif etilgan kontent bilan qanday o‘zaro aloqada bo‘lishingiz haqidagi ma’lumotlar.

Tashqi manbalardan olinadigan ma’lumotlar
Biz hammaga ochiq va tijoriy manbalardan siz haqingizdagi ma’lumotlarni olishimiz (qonunan ruxsat etilgan doirada) hamda ularni siz haqingizda olingan boshqa ma’lumotlar bilan birlashtirishimiz mumkin. Shuningdek, tashqi ijtimoiy tarmoq xizmatlaridan foydalanganingizda ham ulardan siz haqingizdagi ma’lumotlarni olishimiz mumkin.

Biz to‘playdigan boshqa ma’lumotlar
Biz to‘plash nuqtasida sizga aytib o‘tilgan usullarda yoki sizning roziligingiz bilan siz haqingizda, qurilmangiz haqida yoki xizmatlardan foydalanishingiz haqidagi boshqa ma’lumotlarni ham to‘plashimiz mumkin.
Siz muayyan turdagi ma’lumotlarni bizga taqdim etmaslikni tanlashingiz mumkin (masalan, Samsung account hisobini ro‘yxatdan o‘tkazish vaqtida biz talab qiladigan ma’lumotlarni), biroq bu ayrim Xizmatlardan foydalanish imkoniyatiga ta’sir ko‘rsatishi mumkin.

MA’LUMOTLARINGIZDAN QANDAY FOYDALANAMIZ?
Biz to‘plangan ma’lumotlardan quyidagi maqsadlarda foydalanishimiz mumkin:
• sizni yoki qurilmangizni biror Xizmat uchun ro‘yxatdan o‘tkazish;
• siz so‘ragan biror Xizmat yoki funksiyani taqdim etish;
• Xizmatlarimizdagi avvalgi xatti-harakatlaringiz asosida sizga moslashgan kontent va xizmatlarni taqdim etish;
• reklama maqsadida, masalan, sizga moslashgan reklamalar, pulli kontent taqdim etish va tashviqot-targ‘ibot materiallarini yuborish;
• bozor, mijozlar, mahsulotlar va xizmatlarni baholash va tahlil qilish uchun (jumladan, o‘z mahsulot va xizmatlarimiz haqida fikringizni so‘rash hamda turli so‘rovnomalar o‘tkazish);
• odamlar Xizmatlarimizdan qanday usulda foydalanishini tushunish hamda shu yo‘l bilan ularni takomillashtirish va yangi mahsulot va xizmatlarni ishlab chiqish;
• qurilmangizga texnik xizmat ko‘rsatish;
• sovrinli qur’a tashlash o‘yinlari, sovrinli tanlov yoki aksiyalarni o‘tkazish (qonunan ruxsat etilgan doirada); va
• sizning roziligingiz bilan boshqa narsalarni.
Biz sizdan olingan yoki siz haqingizdagi ma’lumotlarni, jumladan, turli Xizmatlar yoki qurilmalardan olingan ma’lumotlarni, birlashtirishimiz hamda ulardan ushbu Maxfiylik siyosatiga muvofiq, turli maqsadlarda foydalanishimiz mumkin. Masalan, biz Samsung account talab qilinadigan Xizmatlarda Samsung account hisobingiz ma’lumotlarini ishlatishimiz mumkin. Xizmatlardagi taassurotingizni yaxshilash maqsadida ular asosida tavsiyalar, moslangan kontent va shaxsiylashtirilgan funksiyalar taqdim etishimiz mumkin. Ma’lumotlarni birlashtirish sababiga va amaldagi qonunlar talablariga bog‘liq ravishda bunday birlashtirish amaliyoti ustidan muayyan nazorat o‘rnatilishi mumkin, masalan, qurilma yoki ilova sozlamalari menyusida, mos veb-sahifalarga tashrif buyurilganda.

MA’LUMOTLARINGIZNI KIMLARGA OSHKOR QILAMIZ?
Biz sizning roziligingizni olmasdan turib ma’lumotlaringizni uchinchi tomonga o‘zlarining mustaqil marketing yoki biznes maqsadlarini amalga oshirishi uchun ularga oshkor qilmaymiz. Shunday bo‘lsa-da, biz ma’lumotlaringizni quyidagilarga oshkor qilishimiz mumkin:
• Filiallar. Ma’lumotlaringiz Samsung filiallari o‘rtasida ushbu Maxfiylik siyosatiga muvofiq baham ko‘rilishi mumkin. “Filial” tushunchasi umumiy egaligi yoki nazorat turi asosida Samsung Electronics Co., Ltd. bilan aloqador kompaniyalarga nisbatan ishlatiladi. Bizning filiallarimizga Samsung Electronics nomi bor kompaniyalar kiradi. Filiallarga umumiy egaligi yoki nazorat turidan kelib chiqqan holda boshqa kompaniyalar ham kirishi mumkin, masalan, Samsung SDS.
• Biznes hamkorlar. Biz ma’lumotlaringizni ishonchli biznes hamkorlarimizga ham, masalan, simsiz aloqa operatorlariga ulashishimiz mumkin. Ular ma’lumotlaringizdan qiziqishlaringiz haqida taxminlar qiladigan xizmatlarni hamda reklama materiallari, reklamalar va boshqa materiallarni taqdim etishda foydalanishi mumkin.
• Xizmat provayderlari. Biz, shuningdek, ma’lumotlaringizni biz uchun yoki bizning nomimizdan xizmat ko‘rsatadigan kompaniyalarga, masalan, bizga hisob-kitob ishlarida yordam beradigan yoki bizning nomimizdan e-pochta orqali xatlar yuboradigan kompaniyalarga ham oshkor qilishimiz mumkin. Ular ma’lumotlaringizdan biz uchun xizmat ko‘rsatishdan tashqari boshqa maqsadlarda foydalana olishmaydi.
• Qonun talabi asosida yoki o‘z xizmatlarimizni himoya qilish zarurati yuzasidan boshqa tomonlarga. Shunday holatlar bo‘lishi mumkinki, biz ma’lumotlaringizni boshqa tomonlarga oshkor qilishimiz mumkin:
• qonunlarga amal qilish yoki majburiy yuridik jarayonlarga javob qilish uchun (masalan, qidiruv uchun order yoki boshqa sud orderi);
• Xizmatlarimizni tartibga soluvchi qonun-qoidalarni tekshirish yoki ularning bajarilishini ta’minlash maqsadida; va
• Samsung yoki uning mos filiallari, biznes hamkorlari yoki mijozlari huquqlari, mol-mulki yoki xavfsizligini himoya qilish uchun.
• Korporativ bitimlar bilan aloqador boshqa tomonlar. Biz birlashish yoki o‘tkazish jarayonining bir qismi sifatida yoki bankrotlik holatida ma’lumotlaringizni uchinchi tomonga oshkor qilishimiz mumkin.
• Roziligingiz yoki ko‘rsatmangiz asosida boshqa tomonlarga. Ushbu Maxfiylik siyosatida ta’kidlangan oshkor qilishlardan tashqari biz sizning roziligingiz yoki so‘rovingiz asosida siz haqingizdagi ma’lumotlarni uchinchi tomon bilan baham ko‘rishimiz mumkin.

SIZNING TANLOVLARINGIZ
Biz ma’lumotlaringizdan qanday foydalanishimiz haqida bir nechta tanlov imkoniyatini taqdim etamiz. Siz tashviqot-targ‘ibot materialida keltirilgan obunani bekor qilish ko‘rsatmalariga amal qilish orqali bizdan bunday materiallarni olmaslik haqidagi tanlovingizni amalga oshirishingiz mumkin. Siz muayyan Xizmatlar uchun o‘zingiz tanlagan parametrlarni sizga o‘z vaqtida eslatma yuborganimizda yoki mos veb-sahifalarga tashrif buyurib o‘zgartirishingiz mumkin.

A’LUMOTLARINGIZNI XAVFSIZ SAQLASH UCHUN NIMA QILAMIZ?
Biz Xizmatlar bilan birga to‘planadigan ma’lumotlar xavfsizligini ta’minlash uchun oqilona jismoniy va texnik choralarni ko‘ramiz. Shunday bo‘lsa-da, ma’lumotlaringizni himoyalash uchun oqilona choralarni ko‘rishimizga qaramasdan, hech qanday veb-sayt, Internet uzatmasi, kompyuter tizimi yoki simsiz aloqa to‘liq xavfsiz bo‘la olmaydi.

MA’LUMOTLARNING XALQARO UZATILISHIGA ROZILIK
Biror Xizmatdan foydalanish, unda ishtirok etish va/yoki bizga ma’lumotlaringizni taqdim etish orqali siz ushbu Maxfiylik siyosatiga muvofiq, ma’lumotlaringizning siz yashab turgan mamlakatdan (masalan, Janubiy Koreyadan) tashqarida to‘planishi, o‘tkazilishi, saqlanishi va qayta ishlanishiga rozilik bildirgan hisoblanasiz. Shuni esda tutingki, ma’lumotlaringiz o‘tkazilishi mumkin bo‘lgan mamlakatlarda ma’lumotlarni himoyalash va boshqa qonunlar o‘z mamlakatingizdagidek mukammal bo‘lmasligi mumkin.

MA’LUMOTLARINGIZGA KIRISH
Ayrim yurisdiksiyalar qonunlariga muvofiq sizda biz to‘playdigan ma’lumotlar haqidagi tafsilotlarni so‘rash hamda ma’lumotlardagi noaniqliklarni tuzatishni so‘rash huquqi bo‘lishi mumkin. Foydalanuvchining boshqa har qanday qonuniy huquqlari o‘z kuchida qoladi. Agar qonunan ruxsat berilsa, biz sizdan bunday imkoniyatdan foydalanishingiz uchun kichik to‘lov olishimiz mumkin. Biz asossiz ravishda qayta-qayta yuborilayotgan, haddan ziyod texnik kuch-quvvat talab qilinadigan, boshqalarning maxfiyligiga tahdid qiluvchi hamda ochiq-oydin bajarib bo‘lmaydigan yoki bajarilishi mahalliy qonunlar tomonidan ruxsat berilmagan so‘rovlarni bajarishni rad etishimiz mumkin. Agar ma’lumotlaringizga kirish uchun so‘rov yubormoqchi bo‘lsangiz, https://www.samsung.com yoki https://help.content.samsung.com orqali mijozlarga xizmat ko‘rsatish bo‘limimizga murojaat qiling.

MA’LUMOTLARNI SAQLAB TURISH
Siz haqingizdagi ma’lumotlarni faqat ular qaysi maqsadda to‘plangan bo‘lsa, shu maqsadlarni bajarish uchun zarur muddatgacha, biror shartnoma yoki amaldagi qonunlar tomonidan talab etilgan muddatgacha yoki mos xavfsizlik talablari yuzasidan statistika maqsadlarida uzoqroq muddatgacha saqlab turish uchun kerakli choralarni ko‘ramiz.

XIZMATLARIMIZDAGI UCHINCHI TOMON HAVOLALARI VA MAHSULOTLARI
Xizmatlarimizda bizning nazoratimiz ostidan bo‘lmagan uchinchi tomon veb-sayti va xizmatlariga havola qilinishi mumkin. Biz veb-saytlar yoki boshqa xizmatlar tomonidan to‘plangan hech qanday ma’lumotning xavfsizligi yoki maxfiyligi uchun javobgar emasmiz. Siz uchinchi tomon veb-saytlari va xizmatlaridan foydalanishda ehtiyot bo‘lishingiz hamda ularga aloqador maxfiylik eslatmalarini ko‘rib chiqishingiz lozim.
Uchinchi tomon vakillari tomonidan ishlab chiqilgan muayyan mahsulot yoki xizmatlarni ham (masalan, Galaxy Apps yoki Ilovalar orqali tarqatiladigan ilovalar) taqdim etishimiz mumkin. Samsung uchinchi tomon mahsulotlari yoki xizmatlari uchun javobgar emas.
Xizmatlarimizda kontent, reklama yoki funksiyalarni taqdim etadigan uchinchi tomonlar
Xizmatlarimizdagi ayrim kontent, reklama yoki funksiyalarni bizga bog‘liq bo‘lmagan uchinchi tomonlar taqdim etishi mumkin. Masalan:
• Biz sizga kontent provayderlari tomonidan taqdim etilgan videolarni tomosha qilish imkonini beramiz;
• Biz uchinchi tomonlar tarafidan ishlab chiqilgan ilovalarni Galaxy Apps yoki Ilovalar xizmati orqali tarqatishimiz mumkin;
• Ayrim uchinchi tomonlar reklama xizmatini ko‘rsatishi yoki foydalanuvchilar qanday reklamalarni ko‘rayotganini, ushbu reklamalarni qancha vaqt oralig‘ida ko‘rayotganini hamda foydalanuvchilar ularga qanday munosabat bildirayotganini kuzatib borishi mumkin; va
• Xizmatlarimizdagi ayrim materiallarni Facebook, Twitter, Google+ va LinkedIn kabi ijtimoiy tarmoq xizmatlari orqali ulashish imkonini beramiz.
Bunday uchinchi tomonlar cookie-fayllar, mayoqlar va shunga o‘xshash texnologiyalar yordamida Xizmatlardan foydalanishingiz haqidagi muayyan ma’lumotlarni to‘plashi va olishi mumkin hamda bunday ma’lumotlar muayyan vaqt davomida to‘planishi va boshqa veb-saytlar va onlayn xizmatlar bo‘ylab to‘plangan ma’lumotlar bilan birlashtirilishi mumkin. Samsung ushbu kompaniyalarning axborot to‘plash va ulardan foydalanish amaliyotini nazorat qilmaydi. Bu kompaniyalardan ba’zilari mijozlarga muayyan auditoriyaga yo‘naltirilgan reklamalarni ko‘rishni tanlash imkoniyatini taqdim etish uchun mo‘ljallangan sohaviy dasturlarda ishtirok etadi. Batafsil ma’lumot olish uchun Network Advertising Initiative “http://networkadvertising.org” va Digital Advertising Alliance “http://www.aboutads.info/” veb-saytlariga tashrif buyuring.
Agar siz biror ijtimoiy tarmoq xizmatiga bog‘lansangiz, biz sizga tizimga kirish imkonini berish uchun o‘sha xizmatdan haqiqiylik tekshiruvi ma’lumotlarini hamda siz ushbu xizmatlarga bog‘lanayotgan vaqtda bizga olish uchun ruxsat bergan boshqa ma’lumotlarni olishimiz va ularni o‘zimizga saqlab olishimiz mumkin.
Shuningdek, agar siz biror ijtimoiy tarmoq xizmatiga sizdan boshqa odamlar ham foydalanadigan qurilma orqali bog‘lansangiz, siz bog‘langan ijtimoiy tarmoq xizmatidagi hisobingiz bilan bog‘liq holda saqlab olingan yoki ekranda ko‘rsatilgan ma’lumotlarni o‘sha boshqa foydalanuvchilar ham ko‘rishi mumkin.

COOKIE-FAYLLAR, MAYOQLAR VA SHUNGA O‘XSHASH TEXNOLOGIYALAR
Biz, shuningdek, Xizmatlarimizda o‘z kontent, reklama yoki funksiyalarini taqdim etuvchi muayyan uchinchi tomonlar, Xizmatlarimizning muayyan joylarida cookie-fayllar, mayoqlar va shunga o‘xshash texnologiyalardan foydalanishimiz mumkin.

Cookie-fayllar
Cookie-fayllar – bu kompyuter, televizor, mobil telefon yoki boshqa qurilmalaringizda muayyan ma’lumotlarni saqlaydigan kichik fayllardir. Ular cookie-faylni qurilmangizga joylagan tomonga turli veb-saytlar, xizmatlar, qurilmalar va/yoki veb-sahifalarni kezish seanslari bo‘ylab sizni tanib olish imkonini beradi. Cookie-fayllar ko‘plab foydali maqsadlarda ishlatiladi. Masalan:
• Cookie-fayllar tizimga kirishda hisobingiz ma’lumotlarini eslab qoladi, shuning uchun siz har safar biror xizmatga kirganda hisobingiz ma’lumotlarini qayta-qayta kiritishingiz shart emas.
• Cookie-fayllar bizga va uchinchi tomonlarga Xizmatlarimizning qaysi qismlari eng ommabop ekanligini aniqlashda yordam beradi, chunki ular bizga tashrif buyuruvchilar qaysi sahifalarga kirayotgani va qaysi funksiyalardan foydalanayotgani hamda o‘sha sahifalarda qancha vaqt sarflayotgani haqidagi ma’lumotlarni olishga yordam beradi. Bunday ma’lumotlarni tahlil qilish orqali biz Xizmatlarimizni yanada yaxshiroq moslashtirish hamda yanada yaxshiroq foydalanish tajribasini taqdim etishimiz mumkin.
• Cookie-fayllar bizga va uchinchi tomonlarga siz har safar biror Xizmatga kirganingizda bir xil reklamani ko‘rsatavermaslik maqsadida qaysi reklamalarni ko‘rganingizni aniqlash imkonini beradi.
• Cookie-fayllar Xizmatlarimizdan hamda boshqa veb-sayt va ilovalarimizdan foydalanishingiz haqidagi ma’lumotlarni to‘plash orqali bizga va uchinchi tomonlarga sizga aloqador kontent va reklamalarni taqdim etishda yordam beradi.
Agar Xizmatlarga kirish uchun veb-brauzerdan foydalansangiz, siz brauzeringizni barcha cookie-fayllarni qabul qiladigan, ularni rad etadigan yoki biror cookie-fayl yuborilganda sizni ogohlantiradigan qilib sozlab olishingiz mumkin. Har bir brauzer har xil bo‘lib, cookie sozlamalarini qanday o‘zgartirish haqida ma’lumot olish uchun brauzeringizning “Yordam” menyusidan foydalaning. Qurilmangiz operatsion tizimi ham cookie-fayllar uchun qo‘shimcha boshqaruv elementlarini taqdim etishi mumkin.
Shuni esda tutingki, ayrim Xizmatlar cookie-fayllar yordamida ishlashga mo‘ljallangan bo‘lib, cookie-fayllarni o‘chirib qo‘yish ushbu Xizmatlardan yoki ularning muayyan qismlaridan foydalanish imkoniyatingizga ta’sir qilishi mumkin.

Boshqa mahalliy saqlov texnologiyalari
Biz, muayyan uchinchi tomonlar bilan birga, Xizmatlarimiz bilan bog‘liq holda qurilma xotirasiga saqlanadigan boshqa turdagi texnologiyalardan ham, masalan, Mahalliy umumiy obyektlar (“Flash cookie-fayllar” deb ham ataladi) va HTML5 mahalliy saqlov vositasidan foydalanishimiz mumkin. Bu texnologiyalar ham yuqoridagi muhokama qilingan cookie-fayllarga o‘xshash bo‘lib, ular ham qurilmangizda saqlanadi va sizning xatti-harakatlaringiz va shaxsiy sozlamalaringiz haqidagi muayyan ma’lumotlarni saqlash uchun ishlatiladi. Biroq, bu texnologiyalar standart cookie-fayllardan qurilmangizning har xil qismlarini ishlatishi mumkin, shuning uchun siz ularni standart brauzer vositalari va sozlamalari orqali nazorat qila olmasligingiz mumkin. Flash cookie-fayllarni o‘chirib qo‘yish yoki ularda saqlanayotgan ma’lumotlarni o‘chirib tashlash haqida batafsil ma’lumot olish uchun “http://helpx.adobe.com/flash-player/kb/disable-local-shared-objects-flash.html” havolasi ustiga bosing.

Mayoqlar
Biz, uchinchi tomonlar bilan birga, qurilmangizdan serverga ma’lumot uzatuvchi mayoqlar (yoki “piksellar”) deb nomlangan texnologiyalardan ham foydalanishimiz mumkin. Mayoqlar onlayn kontent, videolar va elektron xatlar ichiga o‘rnatilishi mumkin bo‘lib, ular serverga qurilmangizdagi muayyan turdagi ma’lumotlarni o‘qish, ma’lum bir kontent yoki elektron xabarni qachon ko‘rganingizni bilish, mayoq ko‘rilgan sana va vaqtni hamda qurilmangiz IP manzilini aniqlash imkonini beradi. Biz va muayyan uchinchi tomonlar mayoqlardan turli maqsadlarda, jumladan, Xizmatlarimizdan foydalanishingizni tahlil qilish va (cookie-fayllar bilan birgalikda) sizga ko‘proq aloqador kontent va reklamalarni taqdim etish maqsadida foydalanamiz.
Xizmatlarimizga kirish va ulardan foydalanish orqali siz cookie-fayllar, boshqa mahalliy saqlov texnologiyalari, mayoqlar va boshqa ma’lumotlarni qurilmangizga joylashimizga rozilik bildirasiz. Siz, shuningdek, biz va yuqorida ta’kidlangan uchinchi tomonlarga shunday cookie-fayllar, boshqa mahalliy saqlov texnologiyalari, mayoqlar va boshqa ma’lumotlarga kirishimizga rozilik bildirgan hisoblanasiz.

QO‘SHIMCHA MA’LUMOTLAR
Agar sizda biror savol bo‘lsa, biz bilan quyidagi manzil orqali bog‘lanishingiz mumkin:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-pochta: mijozlarga xizmat ko‘rsatish bo‘limiga https://www.samsung.com yoki https://help.content.samsung.com orqali murojaat qiling.


MOSLASHTIRISH XIZMATI UCHUN MAXFIYLIK ESLATMASI
Moslashtirish xizmatidan foydalanish uchun Samsung account kerak. Maxfiylik siyosatimiz: https://account.samsung.com/membership/pp (“Samsung maxfiylik siyosati”) Samsung account hamda Moslashtirish xizmatidan foydalanishingizga nisbatan qo‘llanadi. Ushbu maxfiylik eslatmasida shaxsiy ma’lumotlaringiz Moslashtirish xizmati bilan bog‘liq holda qanday to‘planishi, ishlatilishi, baham ko‘rilishi va saqlanishi haqida batafsil yozilgan bo‘lib, uni Samsung maxfiylik siyosati bilan birga o‘qish lozim. Agar ushbu maxfiylik eslatmasi va Samsung maxfiylik siyosati o‘rtasida biror farq yoki tafovut yuzaga kelsa, ushbu maxfiylik eslatmasi ustun hisoblanadi.

Moslashtirish xizmati nima?
Samsung qurilmalari, ilovalari va xizmatlari (har biri alohida “Xizmat”, birgalikda “Xizmatlar”) xohish va ehtiyojlaringizni intellektual tarzda taxmin qilish orqali sizga moslashtirilgan xizmatlarni taqdim qilishga mo‘ljallangan. Samsung Moslashtirish xizmati foydalanuvchi taassurotini yaxshilaydi, jumladan, siz haqingizda va Xizmatlardan foydalanishingizga oid ma’lumotlarga asoslanib, sizga moslangan kontent va tavsiyalarni taqdim etadi. Masalan, Samsung ovozni tanish xizmatidan foydalanganingizda sizga moslangan maslahatlar va ma’lumot berish yoki yomg‘irli kunda tinglagan musiqalaringizni eslab qolib, keyinroq tavsiya etish orqali Moslashtirish xizmati taassurotni yaxshilaydi. Bundan tashqari, “Uyga yaqinlashganda suv sotib olishni eslat” deb buyruq bersangiz, Moslashtirish xizmati buyruqni eslab qolib, uyga yaqinlashganda suv sotib olishni eslatishi mumkin.

Moslashtirish xizmati siz haqingizda qanday ma’lumotlarni to‘plashi mumkin?
Moslashtirish xizmati siz haqingizda qanchalik ko‘p o‘rgansa, shunchalik tez va aniqlik bilan moslangan kontent va ma’lumotlarni bera oladi. Moslashtirish xizmati sizning qiziqishlaringiz, afzalliklar va joylashuvingizni tushunishga mo‘ljallangan va siz haqingizdagi ma’lumotlarni turli usullarda to‘playdi va tahlil qiladi, jumladan:
•	Qurilmaga oid ma’lumotlar. Moslashtirish xizmati qurilmangizning unikal identifikatsiya ma’lumoti, sozlamalar (til va qulflash sozlamalari kabi), holat ma’lumoti (boshqa qurilmalar bilan ulanishi kabi) va boshqa ma’lumotlarni olishi mumkin. Moslashtirish xizmati qurilmada o‘rnatilgan yoki ishlatilayotgan ilovalarni tekshirishi ham mumkin. Bundan tashqari, Moslashtirish xizmati Samsung account bilan ulangan qurilmalaringizdan qay tarzda, qachon va qancha vaqt foydalanishingiz, jumladan, qurilmalarda Xizmatlar hamda tashqi ilovalar va xizmatlardan foydalanishingiz (masalan, qurilmalardagi ilovalar ro‘yxati, qurilmada tinglangan musiqa, tashrif buyurilgan veb-saytlar va bajarilgan qidiruvlar) haqida ma’lumotlarni olishi mumkin.
•	Musiqa va suratlaringiz haqida ma’lumot. Moslashtirish xizmati tinglangan yoki saqlangan musiqalarga oid sarlavhalar, janrlar va ijrochilar kabi ma’lumotlar va suratlarning olingan vaqti va joylashuvi kabi ma’lumotlarni olishi va tahlil qilishi mumkin.
•	Kontaktlar va aloqaga oid ma’lumotlar. Moslashtirish xizmati quyidagi xizmatlarni ko‘rsatish uchun kontakt ro‘yxatiga kirishi va kiruvchi/chiquvchi chaqiruvlar hamda matnli xabarlarni olishi va tahlil qilishi mumkin: boshqalar bilan aloqangizni (masalan, oila va do‘stlar), eng muhim kontaktlaringizni, siz bilan ko‘p aloqaga chiqadiganlarni va siz afzal ko‘radigan muloqot usulini aniqlash; muhim kontaktlar haqidagi ma’lumotni ko‘rsatish (masalan, javobsiz chaqiruvlar); va ovozni tanish paytida siz ishlatadigan kontaktlarni topish.
•	Taqvimdagi axborotlar. Moslashtirish xizmati qurilmaning taqvimiga kirishi va uni tahlil qilish orqali siz afzal ko‘radigan narsalarni o‘rganishi, tantanalarni yozib olishi va joylashuvingizni aniqlashi mumkin.
•	Internetni kezish tarixi. Moslashtirish xizmati qiziqishlaringiz va afzal ko‘rgan narsalaringizni o‘rganish; mos qidiruv natijalarini ko‘rsatish va turli kontekstlarda eng o‘rinli ma’lumotlarni taqdim etish; bu maxfiylik eslatmasida tilga olingan boshqa xizmatlarni ko‘rsatish uchun Internetni kezish tarixiga (masalan, ochilgan veb-saytlar, qidirilgan so‘zlar va xatcho‘plarga) kirishi, to‘plashi va tahlil qilishi mumkin. Sir rejimida (inkognito yoki maxfiy rejimda) internetni kezishdagi qidiruv tarixi olinmaydi.
•	Joylashuv axboroti. Moslashtirish xizmati qurilmangizning aniq geolokatsiyasi va joylashuvingizga oid boshqa ma’lumotlarga muntazam ravishda Bluetooth va Wi-Fi signallari, taqvimdagi yozuvlar va boshqa texnologiyalar va axborotlar yordamida muayyan maqsadlarda, masalan, joylashuvga aloqador bildirishnomalarni yoki siz so‘ragan ma’lumotni ko‘rsatish maqsadida kirishi, to‘plashi va tahlil qilishi mumkin. Moslashtirish xizmati geolokatsiya axborotini olishi uchun qurilmada Joylashuv sozlamalari yoqilishi kerak. Shu sababli, ayrim hollarda Moslashtirish xizmati Joylashuv sozlamalarini yoqishni so‘rashi mumkin.
•	Samsung account, mening profilim va Samsung xizmatlariga oid axborot. Moslashtirish xizmati Samsung account ichida saqlangan yoki unga biriktirilgan ma’lumotlarni (masalan, Samsung account ID, kontakt ma’lumoti, ism, tavallud sanasi va jinsi) va Mening profilimda qayd qilinga ma’lumotlarni olishi va tahlil qilishi mumkin. Bundan tashqari Moslashtirish xizmati sizning Xizmatlardan foydalanishingizga aloqador ma’lumotlarni, jumladan, Samsung ilovalaridan foydalanish tarixi, ovozni tanish xizmatiga berilgan ovozli buyruqlar, Reminder xizmatida belgilangan bildirishnomalar, ob-havo ma’lumotini olishi va tahlil qilishi mumkin.
•	Ulangan tashqi ilovalar va xizmatlarga bog‘liq ma’lumotlar. Tashqi ilova yoki xizmatga ulanishga ruxsat berish orqali siz Moslashtirish xizmatiga shu ilova va xizmatlardan foydalanishga oid ma’lumotlardan foydalanib, moslashtirilgan funksiyalar taqdim etishiga imkon berishingiz mumkin.

Yuqorida aytib o‘tilgan ma’lumotlardan tashqari, Moslashtirish xizmati to‘plash vaqtida sizga aytib o‘tilgan usullarda yoki sizning roziligingiz bilan siz haqingizda, qurilmangiz va ilovalaringiz haqida va Xizmatlardan foydalanishingiz haqidagi boshqa ma’lumotlarni ham to‘plashi mumkin. Moslashtirish xizmati ayrim turdagi shaxsiy ma’lumotlar, jumladan, chaqiruvlar va matnli xabarlar tarixi, geolokatsiya ma’lumotlari va internetni kezish tarixini qanday ishlatish va tahlil qilish borasida sizga tanlov berishi mumkin. Moslashtirish xizmati reklama maqsadida shaxsiy ma’lumotlaringizdan foydalanishini taqiqlash imkoniyati ham sizga beriladi. Batafsil ma’lumot uchun quyida “Huquqlaringiz va tanlash imkoniyatingiz” bo‘limiga qarang.

To‘plangan ma’lumotlardan qanday foydalaniladi?
Moslashtirish xizmati yuqorida aytilgan ma’lumotlarni avtomatik tizim yordamida tahlil qiladi va tahlil qilingan axborotlarni Xizmatlar va tashqi ilovalarga beradi, ularga quyidagi maqsadlarda foydalanishga ruxsat bergansiz:
•	sizga moslashgan kontent va ma’lumotlarni taqdim etish;
•	sizga Xizmatlarni yaxshiroq ko‘rsatish usullarini tahlil qilish;
•	xizmatlarni takomillashtirish va ishlab chiqish;
•	sizga mos kelishi mumkin bo‘lgan mahsulot va xizmatlarga oid reklamalarni ko‘rsatish; va
•	alohida roziligingizga ko‘ra, Samsung va uchinchi tomonlarning qiziqishlaringizga mos keladigan mahsulot va xizmatlar haqida e-pochta va push-bildirishnomalar yuborishi.
Quyidagi “Huquqlaringiz va tanlash imkoniyatingiz” bo‘limida tavsiflangan ayrim ma’lumotlarning to‘planishi va ishlatilishini to‘xtatishingiz mumkin. Yodda tutingki, Moslashtirish xizmatini ko‘rsatish uchun har bir Xizmatga muayyan ma’lumot kerak bo‘ladi, optimal variant sifatida Moslashtirish xizmatiga barcha ma’lumotlarga kirish ruxsatini berish lozim.

Moslashgan reklama va bevosita marketing
Samsung va uchinchi tomonlarning qiziqishlaringizga mos keladigan mahsulot va xizmatlari haqidagi reklamalari va bevosita marketing xabarlarini (birgalikda, “Reklamalar”) ko‘rsatish uchun Moslashtirish xizmati sizning Xizmatlardan foydalanishingiz va onlayn faoliyatingiz haqidagi ma’lumotlarni uzoq vaqt davomida, tashqi veb-saytlar va ilovalar bo‘ylab hamda qurilmalar bo‘ylab to‘plashi, tahlil qilishi va baham ko‘rishi mumkin. Qonun talab qilgan hollarda, shaxsiy ma’lumotlaringizni bevosita marketing maqsadida ishlatish uchun sizdan rozilik olamiz. Moslashtirish xizmati bu ma’lumotlardan moslashgan Reklamalar uchun foydalanishini taqiqlash mumkin: Samsung account sozlamalarida Mening profilim > Samsung account boshqaruvi menyusida “Moslashtirish xizmati yordamidagi reklama” bandini o‘chirib qo‘ying. Bu o‘chirib qo‘yilsa ham Samsung taqdim etadigan barcha Reklamalar (jumladan, moslashgan Reklamalar) to‘xtamasligi mumkin. Boshqa xizmatlardan Reklamalarni olishga rozilik bildirgan bo‘lsangiz, Samsung reklamalari ham ko‘rsatilishi mumkin. Boshqa Xizmatlardagi reklamalardan voz kechish borasidagi ma’lumot uchun tegishli Xizmatdagi Sozlamalar menyusiga kiring.

Moslashtirish xizmati olgan ma’lumotlarni qanday o‘chirish mumkin?
Samsung account o‘chirib tashlanganidan keyin Moslashtirish xizmati to‘plagan va tahlil qilgan ma’lumotlar o‘chirib tashlanadi. Bundan tashqari, Samsung account o‘chirilmagan taqdirda ham, istalgan vaqtda Moslashtirish xizmati tomonidan to‘plangan va tahlil qilingan axborotlarning muayyan toifasini o‘chirib tashlashni Samsung account ichidagi Maxfiylik sozlamalari orqali talab qilish mumkin. Yodda tutingki, serverlarimizda saqlangan ma’lumotlar butunlay o‘chirib tashlanishiga biroz vaqt ketishi mumkin.

Moslashtirish xizmati to‘plagan ma’lumotlarni o‘chirib tashlasam yoki ayrim ma’lumotlarni to‘plashini taqiqlasam, nima bo‘ladi?
To‘plangan ma’lumotlarni o‘chirib tashlasangiz, Moslashtirish xizmati taqdim etadigan kontent aniqligi va/yoki sifati pasayishi mumkin. Bundan tashqari, ayrim moslashtirish funksiyalariga siz o‘chirib tashlagan yoki kirishni taqiqlagan ma’lumotlar kerak bo‘lishi mumkin, ulardan yana foydalanish uchun Moslashtirish xizmati tegishli ma’lumotlarni yana to‘plashi va ishlatishiga ruxsat berish lozim bo‘ladi.

Shaxsiy ma’lumotlaringizni kimga oshkor qilamiz?
Ushbu Maxfiylik eslatmasida va Samsung maxfiylik siyosatida aytib o‘tilgan holatlardan tashqari siz haqingizdagi shaxsiy ma’lumotlarni Moslashtirish xizmati orqali uchinchi tomonga oshkor qilmaymiz. Shaxsiy ma’lumotlaringizni sho‘balarimiz, filiallarimiz va bizning nomimizdan xizmat ko‘rsatuvchi tashqi provayderlar bilan baham ko‘rishimiz mumkin, ular Moslashtirish xizmatini ko‘rsatishga yordam beradilar.

Shaxsiy ma’lumotlaringizni qanday muhofaza qilamiz
Biz Xizmatlar va Moslashtirish xizmati orqali olingan shaxsiy ma’lumotlarni tasodifiy, noqonuniy yoki ruxsatsiz yo‘q qilinishi, to‘silishi, o‘chib ketishi, o‘zgartirilishi, kirilishi, oshkor etilishi yoki foydalanilishidan himoyalash uchun ma’muriy, texnik va jismoniy to‘siqlar qo‘llaymiz.

Huquqlaringiz va tanlash imkoniyatingiz
Samsung tanlovingizni hurmat qiladi va ma’lumotlarni boshqarishning turli usullarini taklif qilishga intiladi. Istalgan vaqtda Samsung account Sozlamalar menyusining “Moslashtirish xizmati” bandi orqali xizmatni o‘chirib qo‘yishingiz mumkin, bu holda Samsung moslashgan kontent va ma’lumotlarni ko‘rsatishni to‘xtatadi, Moslashtirish xizmati ham ma’lumotlaringizni to‘plash va tahlil qilishdan to‘xtaydi. Bundan tashqari, yuqoridagi “Moslashgan reklama va bevosita marketing” bo‘limida tavsiflangan sozlamalarni o‘zgartirsangiz, Moslashtirish xizmatida to‘plangan va tahlil qilingan ma’lumotlar reklama maqsadida ishlatilmaydi.

Moslashtirish xizmati to‘plashi va tahlil qilishi mumkin bo‘lgan ma’lumotlar toifasini hamda Moslashtirish xizmatining muayyan xizmatlar bilan ishlashini belgilab qo‘yishingiz mumkin. Ammo keyingi o‘zgarishlar Moslashtirish xizmatida ilgari to‘plangan va tahlil qilingan ma’lumotlarga ta’sir qilmaydi, agar Moslashtirish xizmati o‘chirib qo‘yilsa, ilgari to‘plangan va tahlil qilingan ma’lumotlar o‘chirib tashlanmaydi. Moslashtirish xizmatini o‘chirib qo‘ysangiz ham, alohida Xizmatlarning odatiy funksiyalarini ishlatishingiz mumkin. Quyida keltirilgan turli variantlardan tanlashingiz mumkin:

• Samsung account hisobiga qayd qilingan har bir qurilmadagi Moslashtirish xizmati sozlamalarini o‘zgartirish uchun quyidagilarni bajaring:
  - Smartfon/Planshetlar: Sozlamalar > Bulut va hisoblar > Hisoblar > Samsung account > Maxfiylik > Moslashtirish xizmati
• Samsung account hisobiga qayd qilingan barcha qurilmalardagi Moslashtirish xizmati sozlamalarini o‘zgartirish uchun quyidagilarni bajaring:
  - Veb-sayt: https://account.samsung.com > Shaxsiy ma’lumot sozlamalari
  - Smartfon/Planshetlar: Sozlamalar > Bulut va hisoblar > Hisoblar > Samsung account > Mening profilim > Samsung account boshqaruvi > Moslashtirish xizmati

Yuqoridagi ayrim sozlamalar Moslashtirish xizmati bilan ishlaydigan qurilmalarning yangi modellarida o‘zgarishi mumkin. Yodda tutingki, Moslashtirish xizmati o‘chirib qo‘yilsa, foydalanish taassuroti o‘zgarishi mumkin.

Amaldagi qonunchilikka binoan, siz shaxsiy ma’lumotingizdan foydalanishni rad etish yoki taqiqlashni so‘rashingiz hamda o‘z ma’lumotlaringizga kirish va tahrirlashni talab qilishingiz mumkin. So‘rovlarni mijozlarga xizmat ko‘rsatish bo‘limi orqali berish mumkin: https://help.content.samsung.com.


SAMSUNG GLOBAL MAXFIYLIK SIYOSATI – SMART TV QURILMASIGA QO‘SHIMCHA
Samsung Smart TV xizmati yuqori sifatli video kontent, moslashgan TV xizmati, filmlar, ijtimoiy tarmoqlarga ulanish va Smart TV qurilmasini ovozli buyruqlar bilan boshqarish va ishlatish imkonini beruvchi funksiyalar majmuasini taqdim etadi. Smart TV va unga ulangan qurilmalar orqali ma’lumotlarni Samsung global maxfiylik siyosatida tasvirlangan usullarda to‘playmiz, foydalanamiz, ulashamiz va saqlaymiz. Bu Qo‘shimcha ayrim Smart TV xususiyatlarining maxfiylik choralari haqidagi qo‘shimcha tafsilotlarni o‘z ichiga oladi.

Smart TV sizga video dasturlar va boshqa kontentni osongina topish va kirish imkonini berishga mo‘ljallangan. Masalan, siz Smart TV ko‘rsatmalari orqali kabel yoki sun’iy yo‘ldosh operatori tarqatgan efir hamda tashqi kontent provayderining buyurtma video takliflariga kirishingiz mumkin.
Jonli efir masalasida pochta indeksingizga asoslanib, qanday kontent ko‘rsatilishi aniqlanadi. Bundan tashqari, Smart TV sizga qiziqarli bo‘lgan dasturlar va kontentni ajratish yoki tomoshani yaxshilaydigan qo‘shimcha xizmatlarni ko‘rsatish orqali boshqa Smart TV kontentini topish va tomosha qilishda yordam beradi. Tavsiyalar va qo‘shimcha xizmatlar quyidagilarga asoslanadi:
• Siz Smart TV yoki boshqa qurilmalarda Samsung ilovalari orqali tomosha qilgan, sotib olgan, yuklab olgan yoki translatsiya qilgan kontent haqidagi ma’lumotlar (TV ma’lumotlari haqida quyidagi “Ko‘rish ma’lumoti xizmatlari” bo‘limiga qarang);
• Smart TV orqali kirilgan ilovalar haqidagi ma’lumotlar;
• Smart TV orqali “Yoqdi”, “Yoqmadi”, “Tomosha qilish” va boshqa tugmalarning bosilgani haqidagi ma’lumot;
• Smart TV qidiruviga kiritilgan so‘zlar, jumladan, muayyan video kontentini qidirishdagi so‘zlar;
• Smart TV ishlatish va qurilmaga oid boshqa ma’lumotlar, jumladan va shu bilan cheklanmagan holda, IP manzil, jurnal yozuvlari, apparat yoki dasturiy ta’minoti konfiguratsiyasini aniqlaydigan ma’lumotlar, brauzer ma’lumotlari hamda siz ochishni so‘ragan sahifa(lar).

Ko‘rish ma’lumoti xizmatlari
Sizga moslangan va shaxsiylashtirilgan Smart TV xizmatini ko‘rsatish uchun ayrim funksiya yoki xizmatlar TV ko‘rish tarixi va Smart TV ishlatish ma’lumotlariga asoslanadi.
TV ko‘rish tarixiga tarmoqlar, kanallar, borilgan veb-saytlar va Smart TV orqali ko‘rilgan dasturlar va ularni ko‘rishga sarflangan vaqt haqidagi ma’lumotlar kiradi.
Bu ma’lumotni olish uchun kontentni avtomatik tanish (ACR) va boshqa texnologiyalarni qo‘llashimiz mumkin. Smart TV tomosha qilingan dasturlarni aniqlash uchun video parchalari yoki TV tyuner ma’lumotini uzatadi.
Istalgan vaqtda sozlamalar menyusiga borib, maxfiylik o‘zgartirish mumkin, muayyan funksiya yoki xizmat xohishga ko‘ra o‘chirib qo‘yish mumkin, bu holda shu funksiya yoki xizmat uchun TV tomosha tarixi to‘planishi to‘xtatiladi.
Yodda tutingki, maxfiylik o‘zgarsa, muayyan ma’lumotga asoslangan xizmatning ko‘rsatilishi yoki sifatiga ta’sir qilishi mumkin.

Qiziqishga asoslangan reklama xizmatlari
Qiziqishga asoslangan reklama xizmatlari (“IBA xizmatlari”) Samsung Smart TV yoki turli Samsung va tashqi platformalar yoki qurilmalar bo‘ylab Samsung yoki uchinchi tomonlar taklif etadigan mahsulot va xizmatlar haqidagi foydali, interaktiv va qiziqishga asoslangan reklamalarni, jumladan, chiziqli reklamalar, internetdagi, mobil qurilmalar va planshetlardagi reklamani olish va ko‘rish imkonini berishga mo‘ljallangan.

Qurilmalaringizdagi reklama sizga aloqador bo‘lishi uchun IBA xizmati TV tomosha tarixiga (jumladan, tarmoqlar, kanallar, borilgan veb-saytlar va Samsung Smart TV orqali ko‘rilgan dasturlar va ularni ko‘rishga sarflangan vaqt haqidagi ma’lumotlar), Samsung Smart TV ishlatishga oid ma’lumotlar va ishonchli tashqi axborot manbalaridan olingan statistik axborotlarga asoslanadi. TV tomosha tarixini olish uchun kontentni avtomatik tanish (ACR) va boshqa texnologiyalarni qo‘llashimiz mumkin.

Yuqoridagi ma’lumotlarga asoslanib, qiziqishlari o‘xshash Samsung Smart TV egalari guruhlarini tuzamiz va bu guruhlarni IBA xizmati doirasida ishlatamiz. Yuqoridagi ma’lumotlar yordamida sizning Samsung Smart TV qaysi guruhga tegishliligi va qurilmalaringizda qanday reklamalar ko‘rsatilishi aniqlanadi.

Istalgan vaqtda Samsung Smart TV sozlamalar menyusida IBA xizmatini o‘chirib qo‘yish mumkin.

Yodda tutingki, IBA xizmatidagi maxfiylik parametri boshqa turdagi (TV tomosha tarixiga yoki Samsung Smart TV ishlatishga oid ma’lumotlarga asoslanmagan) reklamalar ko‘rsatilishiga ta’sir qilmaydi. Boshqa turdagi bu reklamalar va marketing choralari umumiy joylashuv va boshqa taxminiy ma’lumotlarga asoslanadi. Bular kamroq aloqador bo‘lishi mumkin, chunki ular qiziqishlaringizga asoslanmaydi.

IBA xizmatlariga oid batafsil ma’lumotni ushbu qo‘shimcha oxiridagi IBA xizmatlari maxfiylik eslatmasidan oling.

PSID
Qiziqishga asoslangan reklamalarni taqdim etish maqsadida Smart TV tomosha tarixi va undan foydalanish haqida to‘plangan axborot tasodifiy aniqlanadigan, doimiy bo‘lmagan va asliga qaytarsa bo‘ladigan qurilma identifikatoriga bog‘lanadi va u Moslashtirilgan xizmat ID yoki “PSID” deb nomlanadi.
Istalgan vaqtda Smart TV sozlamalar menyusiga o‘tib, PSIDni asliga qaytarish mumkin. Buning natijasida Smart TV tomosha tarixi va undan foydalanish haqidagi qiziqishga asoslangan reklamalarga aloqador axborotlar avvalgi PSIDdan uziladi. Yodda tutingki, agar PSID asliga qaytarilsa, moslangan va qiziqishga asoslangan reklamalar sifatini sozlab bo‘lmaydi.

Ovozni tanish
Smart TV va uning ko‘plab funksiyalarini ovozli buyruqlar bilan boshqarish mumkin.
Ovozni tanish funksiyasini yoqsangiz, Smart TVni ovoz orqali ishlatasiz. Ovozni tanish xususiyatini taqdim etish uchun ovozli buyruqlar (qurilma haqidagi ma’lumotlar, jumladan, qurilma identifikatorlari bilan birgalikda) bizga yuboriladi va biz ovozli buyruqlarni matnga o‘girib, Ovozni tanish xususiyatlarini taqdim etamiz. Bundan tashqari, xususiyatlarni baholash va yaxshilash maqsadida Samsung ovozli buyruqlar va ularga aloqador matnlarni to‘plashi mumkin. Pult yoki ekrandagi yoqish tugmasini bosib, pultdagi mikrofonga gapirish orqali Smart TVga muayyan qidiruv so‘rovini berganingizdagina Samsung ovozli buyruqlarni to‘playdi.
Ovozni tanish funksiyasini yoqmasangiz, uning xususiyatlaridan foydalana olmaysiz.
Istalgan vaqtda “sozlamalar” menyusiga o‘tib, Ovozni tanish funksiyasining ma’lumot to‘plashini o‘chirib qo‘yish mumkin. Ammo buning natijasida Ovozni tanish funksiyalaridan foydalana olmaysiz.

Ovozni tanish funksiyasiga oid batafsil ma’lumotni ushbu qo‘shimcha oxiridagi Ovozni tanish maxfiylik eslatmasidan oling.

Uchinchi tomonlar
Shuni esda tutingki, siz uchinchi tomon taqdim etgan videoni tomosha qilsangiz yoki ilovalar yoxud kontentga kirsangiz, o‘sha xizmat provayderi Smart TV haqidagi (masalan, uning IP manzili va qurilma identifikatorlari), so‘ralgan pul o‘tkazmasi haqidagi (masalan, videoni sotib olish yoki ijaraga olish so‘rovi) hamda ilova yoki xizmatdan foydalanishingiz haqidagi ma’lumotlarni to‘plashi yoki olishi mumkin. Samsung bunday xizmat provayderlarining maxfiylik yoki xavfsizlik choralari uchun javobgar emas. Siz uchinchi tomon veb-saytlari va xizmatlaridan foydalanishda ehtiyot bo‘lishingiz hamda ularga aloqador maxfiylik eslatmalarini ko‘rib chiqishingiz lozim.

Mamlakatga bog‘liq funksiyalar
Shuni esda tutingki, qayerda yashashingizga qarab, ushbu Smart TV qo‘shimchasida tasvirlangan bir yoki bir nechta xususiyat mavjud bo‘lmasligi mumkin.


SAMSUNG GLOBAL MAXFIYLIK SIYOSATI – MOBIL QURILMALARGA QO‘SHIMCHA
Samsung mobil qurilmalari, taqiladigan qurilmalari hamda boshqa aloqador texnologiyalari va xizmatlari (birgalikda “Mobil qurilmalar”) bir qator xususiyatlarni, jumladan, foydalanuvchilarga o‘zining jismoniy faolligi va salomatligini kuzatib borish va yaxshilash, o‘z foydalanish tajribasini yaxshilash, mobil to‘lovlarni amalga oshirish va Mobil qurilmalarini ovozli buyruqlar yordamida boshqarish imkonini beruvchi xususiyatlarni taqdim etadi. Mobil qurilmalarimizdan foydalanganingizda biz siz haqingizdagi ma’lumotlarni Samsung maxfiylik siyosatida tasvirlangan usullarda to‘plash, foydalanish, ulashish va saqlashimiz mumkin. Bu Qo‘shimcha biz Mobil qurilma xususiyatlarini taqdim etish uchun mazkur ma’lumotlardan qanday foydalanishimiz haqidagi qo‘shimcha tafsilotlarni o‘z ichiga oladi.

Mobil qurilmangiz haqidagi standart ma’lumotlar
Mobil qurilmangizni faollashtirganda yoki uning internetga bog‘langan xususiyatlaridan foydalanganingizda ma’lumotlar to‘planadi. Bunga Mobil qurilmangiz haqidagi ma’lumotlar, masalan, uning IP manzili, operatsion tizimi versiyasi, hududiy va til sozlamalari hamda IMEI kodlari va qurilmaning boshqa alohida identifikatorlari kiradi. Unga siz Mobil qurilmangizdan qay tarzda, qachon va qancha vaqt foydalanishingiz haqidagi ma’lumotlar ham kiradi.
Maxfiylik siyosatida tasvirlanganidek, biz Mobil qurilmangiz haqidagi standart ma’lumotlardan qurilmani ishlatish, texnik xizmat ko‘rsatish va takomillashtirish maqsadlarida foydalanamiz hamda Mobil qurilmangiz haqidagi standart ma’lumotlarni simsiz aloqa operatorlari yoki bizning nomimizdan xizmat ko‘rsatuvchi xizmat provayderlari kabi biznes hamkorlarimiz bilan baham ko‘rishimiz mumkin.

Uchinchi tomonlar
Shuni esda tutingki, siz uchinchi tomon, masalan, simsiz aloqa operatori tomonidan taqdim etilgan biror xususiyatdan foydalanganingizda, o‘sha xizmat provayderi Mobil qurilmangiz haqidagi (masalan, uning IP manzili va qurilma identifikatorlari), so‘ralgan pul o‘tkazmasi haqidagi (masalan, kontentni sotib olish yoki ijaraga olish so‘rovingiz) hamda biror ilova yoki xizmatdan foydalanishingiz haqidagi ma’lumotlarni to‘plashi va olishi mumkin. Samsung bunday xizmat provayderlarining maxfiylik yoki xavfsizlik choralari uchun javobgar emas. Siz uchinchi tomon veb-saytlari va xizmatlaridan foydalanishda ehtiyot bo‘lishingiz hamda ularga aloqador maxfiylik eslatmalarini ko‘rib chiqishingiz lozim.

Maxsus xususiyatlar
Shuni esda tutingki, ushbu Qo‘shimchada tasvirlangan bir yoki bir nechta xususiyat qurilmangiz modeli, xizmat provayderi yoki qayerda yashashingizga qarab mavjud bo‘lmasligi mumkin.

Samsung Health
Samsung Health ilovasi, unga bog‘langan ilovalar va qurilmalar (birgalikda “Samsung Health”) sog‘lom turmush tarzini qo‘llab-quvvatlash uchun mo‘ljallangan “barchasi birda” tamoyili asosida ishlovchi hamroh dasturdir. Samsung Health yordamida siz kundalik harakatlaringizni kuzatib borish; kunlik fitnes maqsadlari va marralariga erishish uchun maslahatlar olish; hamda yurak urishi, qondagi kislorod darajasi va qon bosimi kabi ko‘rsatkichlarni o‘lchash va boshqarishingiz mumkin.
Samsung Health uchun ma’lumotlarni qaytda ishlashdan maqsad siz so‘ragan xizmat yoki funksiyani, jumladan, Samsung account foydalanuvchilari uchun ma’lumotlardan zaxira nusxa olish va sinxronlash xizmatlarini taqdim etish, salomatlagingizni yaxshilash hamda Samsung Health xizmatining o‘zini va u taklif qiladigan funksiyalarni takomillashtirish uchun ma’lumotlar tahlili va statistik ma’lumotlarni taqdim etishdir. Ma’lumotlar Mobil qurilmangizdagi sezgichlar orqali yoki mos Mobil qurilma, aloqador ilova yoki aksessuarga o‘z ma’lumotlaringizni kiritganda to‘planishi mumkin.
Siz haqingizdagi ma’lumotlarni qanday qayta ishlashimiz haqidagi qo‘shimcha ma’lumotlar Samsung Health ilovasining Parametrlar menyusi orqali ko‘rish mumkin bo‘lgan Samsung Health maxfiylik eslatmasida tasvirlangan.

Samsung Social
Samsung Social (sobiq Kuchaytirilgan funksiyalar) – bu do‘stlaringiz bilan bog‘lanish va baham ko‘rish usullarini osonlashtirish va takomillashtirish uchun mo‘ljallangan xizmatlar to‘plamidir.
Masalan, ayni paytda mavjud funksiyalar bilan do‘stlaringizga o‘z profilingizni ulashish va ularning rasmlarini ko‘rish; kontaklaringizdagi do‘stlaringizga fayllar va kontentni osongina ulashishingiz mumkin.
Bu funksiyalarni taqdim etish uchun biz ismingiz, telefon raqamingiz, kontaktlaringiz ro‘yxatidagi ma’lumotlarni to‘plashimiz hamda do‘stlarga ulashiladigan kontentga kirishimiz lozim.
Bu funksiyalarni butunlay o‘chirib qo‘yishingiz yoki bunga muqobil ravishda Mobil qurilmangizdagi Samsung account sozlamalariga borib yoki Samsung Social funksiyalarini ishlatadigan ilovalarga kirib, o‘zingizga kerakli xizmatlarni tanlab olishingiz mumkin.
Bundan tashqari, Samsung Socialdan qanday foydalanishingizga qarab siz qaysi turdagi ma’lumotlarni ulashish hamda qaysi do‘stlaringizga ulashish lozimligini ham tanlab olishingiz mumkin.

Samsung Pay
Samsung Pay – bu mos Mobil qurilmangiz yordamida debet va kredit karta orqali xaridlarni amalga oshirishning oson va xavfsiz usulidir. Samsung Pay xizmatidan foydalanish va kartani ro‘yxatdan o‘tkazish jarayonini boshlash uchun identifikatsiya va verifikatsiya ma’lumotlari Mobil qurilmangizdan sizga xizmat ko‘rsatuvchi bankka yuboriladi. Bunga karta emitentiga yuboriluvchi va bizning serverlarimiz o‘rqali o‘tuvchi Samsung account ma’lumotlari va Samsung Pay xizmatidan foydalanish statistikasi, qurilma haqidagi ma’lumotlar, agar Joylashuv funksiyasi yoniq bo‘lsa, joylashuv axboroti (ya’ni kartani ro‘yxatdan o‘tkazgan vaqtda qayerda bo‘lganingiz) hamda karta ma’lumotlari va to‘lov manzili kiradi. Bu ma’lumotlar Mobil qurilmangiz tomonidan shifrlanadi va sizga xizmat ko‘rsatuvchi bankka Samsung serverlari orqali yuboriladi. Biz karta yoki bank ma’lumotlariga hech qachon kirmaymiz.
Mobil qurilmangiz ro‘yxatga olingach, barcha moliyaviy o‘tkazma ma’lumotlari Mobil qurilmangiz hamda karta emitenti va bank o‘rtasida xavfsiz uzatiladi. Eng oxirgi tranzaksiyalar tarixini Mobil qurilmangizda ko‘rish mumkin bo‘lib, u faqat siz, bankingiz va karta emitentiga ko‘rinadi xolos. Biz siz amalga oshiradigan o‘tkazmalar, ularni amalga oshirish uchun ishlatiladigan qurilma yoki hisob haqidagi hech qanday ma’lumotni to‘plamaymiz. Biroq, biz odamlar Samsung Pay xizmatidan qanday foydalanayotganini tushunish hamda uni mijozlar uchun yanada qulay va foydali qilish orqali uni takomillashtirish maqsadida Samsung Pay yordamida to‘lovlarni amalga oshirishga urinishlaringiz haqidagi ma’lumotlarni jamlashimiz va anonimlashtirishimiz mumkin.
Siz haqingizdagi ma’lumotlarni qanday qayta ishlashimiz haqidagi qo‘shimcha ma’lumotlar Samsung Pay ilovasining Parametrlar menyusi orqali ko‘rish mumkin bo‘lgan Samsung Pay maxfiylik eslatmasida tasvirlangan.

Ovozli xizmatlar
Siz Mobil qurilmangizni boshqarish va uning ko‘plab funksiyalarini ishlatishda ovozli buyruqlardan foydalanishingiz mumkin.
Qurilmangiz modeli va siz joylashgan mamlakatga qarab, siz Mobil qurilmangizga muayyan funksiyalarni faollashtirishni, masalan, pleylistdagi qo‘shiqlarni ijro qilishni yoki S Voice yordamida veb-qidiruvlarni amalga oshirishni buyurishingiz mumkin. Shuningdek, sensorli interfeys bilan bajariladigan har qanday amalni Bixby bilan ovozli buyruq yordamida ham bajarishingiz mumkin. Shuningdek, siz S Translator yordamida matnlarni tarjima qilish, Ovozli yozuv orqali qaydlarni o‘qib eshittirish yoki avtomobil haydayotganda Avtomobil rejimini yoqqandan so‘ng Mobil qurilmangizga qaytish orqali muayyan funksiyalarni ishga tushirishingiz mumkin.
Ovozli xizmatlarni taqdim etish uchun ayrim ovozli buyruqlar (qurilmangiz va undan foydalanishingiz haqidagi ma’lumotlar, jumladan, qurilma identifikatorlari bilan birgalikda) ovozli buyruqlaringizni matnga o‘girib beradigan uchinchi tomon xizmat provayderiga uzatilishi mumkin. Bundan tashqari, Ovozli xizmatlarni taqdim etish hamda xususiyatlarini baholash va yaxshilash maqsadida Samsung ovozli buyruqlar va ularga aloqador matnlarni to‘plashi, qurilmangiz esa ularni yozib olishi mumkin.

Samsung reklama ID
Mobil qurilmangizda ko‘rsatiladigan kontent va reklamalar o‘z qiziqishlaringizga ko‘proq mos bo‘lishi uchun biz mobil qurilmangizdan va xizmatlardan qanday foydalanishingiz haqida axborot to‘playmiz.
Sizga moslashtirilgan marketing materiallarini taqdim etish maqsadida Mobil qurilmangizdan foydalanishingiz haqida to‘planadigan axborot tasodifiy aniqlanadigan, doimiy bo‘lmagan va asliga qaytarsa bo‘ladigan qurilma identifikatoriga bog‘lanadi va u “Samsung reklama ID” deb nomlanadi. Samsung reklama ID raqamini xohlagan vaqtda Mobil qurilmangizning Parametrlar menyusiga o‘tib asliga qaytarishingiz mumkin. Buning natijasida qurilmadan foydalanishingiz haqidagi moslashtirilgan marketing materiallariga aloqador axborotlar yangi Samsung reklama ID ostida to‘planadigan axborotlardan ajratib olinadi. Biroq, agar Samsung reklama ID raqamini asliga qaytarsangiz, sizga moslashtirilgan marketing materiallari o‘z qiziqishlaringizga kamroq mos bo‘lishi mumkin. Siz xohlagan vaqtda Mobil qurilmangizdagi mos Samsung xizmati ilovasining Parametrlar menyusi orqali moslashtirilgan marketing materiallarini olishdan voz kechishingiz mumkin.
Shunday bo‘lsa-da, moslashtirilgan marketing materiallarini olishdan voz kechsangiz ham, Mobil qurilmangizda boshqa turdagi reklama va marketing materiallari ko‘rsatilishi mumkin. Uning yagona farqi – bunday reklamalar Mobil qurilmangizdan foydalanish tajribangizga asoslangan bo‘lmaydi.
Shuni ham esda tutingki, Samsung Mobil qurilmangizdan foydalanishingiz haqidagi axborotlarni ushbu Maxfiylik siyosatining asosiy matnida aytilganidek boshqa maqsadlarda to‘plashda davom etaveradi.

Samsung chop etish va nusxalash mahsulotlari endi HP oilasining bir qismidir. Ushbu havoladagi HP Maxfiylik bayonnomasiga qarang: www.hp.com/go/privacy.