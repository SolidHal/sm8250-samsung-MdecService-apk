АСНОЎНАЕ Ў ГЛАБАЛЬНАЙ ПАЛІТЫЦЫ ПРЫВАТНАСЦІ SAMSUNG


Сфера выкарыстання
Гэтая Палітыка прыватнасці распаўсюджваецца на ўсе інтэрнэт-праграмы, вэб-сайты або прылады Samsung, якія спасылаюцца на гэту Палітыку прыватнасці (разам — нашы «Сэрвісы»). Гэтая Палітыка прыватнасці ўжываецца незалежна ад таго, карыстаецеся вы для доступу да нашых Сэрвісаў камп’ютарам, мабільным тэлефонам, планшэтам ці тэлевізарам.

Звесткі, якія мы збіраем
У дачыненні да Сэрвісаў мы збіраем розныя тыпы звестак, уключаючы наступныя:
•	звесткі, якія вы падаяце непасрэдна нам;
•	звесткі, якія мы збіраем пра выкарыстанне вамі нашых Сэрвісаў; і
•	звесткі, якія мы атрымліваем са старонніх крыніц.
Таксама мы можам запытваць вашу згоду на збор звестак, не апісаных у Палітыцы прыватнасці.

Выкарыстанне і перадача звестак
Мы выкарыстоўваем сабраныя звесткі, апрача ўсяго іншага, у наступных мэтах:
•	каб забяспечваць працу запытаных вамі Сэрвісаў;
•	каб разумець, як вы карыстаецеся Сэрвісамі, — што дазваляе нам удасканальваць іх працу;
•	каб даваць дапасаванае змесціва і рэкламу; і
•	у іншых мэтах з вашай згоды.
Мы можам перадаваць вашы звесткі:
•	Афіляваным асобам — кампаніям, звязаным з кампаніяй Samsung Electronics Co., Ltd. агульным уладальнікам або кіраваннем.
•	Дзелавым партнёрам — давераным кампаніям, што могуць даваць звесткі пра прадукты і сэрвісы, якія могуць вам падабацца.
•	Пастаўшчыкам паслуг — кампаніям, якія аказваюць паслугі для кампаніі Samsung або ад яе імя.
•	Праваахоўным органам — калі мы абавязаны рабіць гэта або для таго, каб абараніць кампанію Samsung і яе карыстальнікаў.

Дадатковыя звесткі пра канкрэтныя прадукты і сэрвісы
•	Мабільная прылада Samsung
•	Smart TV

Як з намі звязацца
Кампанія Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea (Рэспубліка Карэя)
Электронная пошта: звяртайцеся ў службу падтрымкі кліентаў: https://www.samsung.com або https://help.content.samsung.com.

ГЛАБАЛЬНАЯ ПАЛІТЫКА ПРЫВАТНАСЦІ SAMSUNG
Уступае ў сілу: 02.01.2018
Кампанія Samsung Electronics Co., Ltd. і нашы афіляваныя асобы («Samsung», «мы», «нас», «наш») ведаюць, наколькі важная прыватнасць для нашых кліентаў, і мы імкнёмся зразумела тлумачыць, як мы збіраем, выкарыстоўваем, раскрываем, перадаём і захоўваем вашы звесткі. Гэтая Палітыка прыватнасці тлумачыць нашы правілы працы з інфармацыяй. Гэтая Палітыка прыватнасці распаўсюджваецца на ўсе інтэрнэт-праграмы, вэб-сайты або прылады Samsung, якія спасылаюцца на гэту Палітыку прыватнасці (разам — нашы «Сэрвісы»). Сюды ўваходзіць падтрымка кліентаў у дачыненні да такіх прылад, вэб-сайтаў або інтэрнэт-праграм.
Гэтая Палітыка прыватнасці распаўсюджваецца на ўсе нашы Сэрвісы, аднак мы таксама прыводзім некаторыя канкрэтныя дадаткі адносна прыватнасці, якія змяшчаюць дадатковыя звесткі пра нашы метады работы ў адносінах да канкрэтных Сэрвісаў. Гэтыя дадаткі распаўсюджваюцца на выкарыстанне вамі адпаведных ім Сэрвісаў.
Звярніце ўвагу, што Палітыка прыватнасці можа таксама ўжывацца незалежна ад таго, карыстаецеся вы для доступу да нашых Сэрвісаў камп’ютарам, мабільным тэлефонам, планшэтам, тэлевізарам ці іншай прыладай. Важна, каб вы ўважліва прачыталі Палітыку прыватнасці, бо кожны раз, калі вы карыстаецеся нашымі Сэрвісамі, вы згаджаецеся з правіламі, апісанымі ў Палітыцы прыватнасці і дадатках.
Таксама важна рэгулярна правяраць наяўнасць абнаўленняў у Палітыцы прыватнасці. Калі мы абновім Палітыку прыватнасці, то паведамім вам пра змяненні, якія лічым істотнымі, шляхам размяшчэння папярэджання ў адпаведных Сэрвісах. Звяртаючыся да нашых Сэрвісаў або выкарыстоўваючы іх, пасля таго як мы размясцілі такое папярэджанне, вы згаджаецеся на новыя правілы, вызначаныя ў абнаўленні. Актуальная версія Палітыкі прыватнасці заўсёды будзе даступная тут: https://account.samsung.com/membership/pp. Каб даведацца, калі Палітыка прыватнасці была абноўлена апошні раз, паглядзіце на «дату ўступлення ў сілу», пазначаную ў пачатку.

ЯКІЯ ЗВЕСТКІ ПРА ВАС МЫ ЗБІРАЕМ?

Звесткі, якія вы падаяце непасрэдна
Некаторыя Сэрвісы даюць вам магчымасць даваць нам звесткі непасрэдна. Напрыклад:
• Шэраг нашых Сэрвісаў дазваляе карыстальнікам ствараць уліковыя запісы або профілі. У дачыненні да гэтых Сэрвісаў для наладжвання ўліковага запісу або профілю мы можам запытваць у вас пэўныя звесткі пра вас. Напрыклад, пры стварэнні ўліковага запісу Samsung account вы можаце падаваць пэўныя звесткі пра сябе, такія як імя і адрас электроннай пошты.
• Калі вы заказваеце ў нас прадукт або платны сэрвіс, мы для апрацоўкі заказу можам запытваць ваша імя, кантактныя звесткі, адрас(-ы) дастаўкі і выстаўлення рахункаў, а таксама звесткі крэдытнай карты.
• Некаторыя з нашых Сэрвісаў дазваляюць абменьвацца паведамленнямі з іншымі людзьмі. Такія паведамленні будуць перадавацца праз нашы сістэмы.

Звесткі пра выкарыстанне вамі Сэрвісаў
У дадатак да звестак, якія вы даяце, мы можам з дапамогай праграмнага забеспячэння на вашай прыладзе і іншых сродкаў збіраць звесткі пра выкарыстанне вамі нашых Сэрвісаў. Напрыклад, мы можам збіраць:
• Звесткі пра прыладу — такія як мадэль абсталявання, нумар IMEI і іншыя ўнікальныя ідэнтыфікатары прылады, MAC-адрас, IP-адрас, версіі аперацыйнай сістэмы і налады прылады, якой вы карыстаецеся для доступу да Сэрвісаў.
• Звесткі журнала — такія як час, у які вы карыстаецеся Сэрвісамі, і працягласць іх выкарыстання, уведзеныя вамі праз Сэрвісы пошукавыя запыты, а таксама любыя звесткі, што захоўваюцца ў файлах cookie, якія мы задалі на вашай прыладзе.
• Звесткі пра месцазнаходжанне — такія як GPS-сігнал прылады або звесткі пра пункты доступу Wi-Fi і базавыя станцыі паблізу, якія могуць перадавацца нам, калі вы карыстаецеся пэўнымі Сэрвісамі.
• Галасавыя звесткі — такія як запісы вашага голасу, якія мы робім (і можам захоўваць на сваіх серверах), калі вы карыстаецеся галасавымі камандамі для кіравання Сэрвісам. (Звярніце ўвагу, што, калі мы працуем са староннім пастаўшчыком паслуг, які забяспечвае працу сэрвісаў галасавога ўводу тэксту ад нашага імя, гэты пастаўшчык можа атрымліваць і захоўваць пэўныя галасавыя каманды.)
• Іншыя звесткі пра выкарыстанне вамі Сэрвісаў: напрыклад, якімі праграмамі вы карыстаецеся, якія вэб-сайты наведваеце, як вы ўзаемадзейнічаеце са змесцівам, прапанаваным праз Сэрвіс.

Звесткі са старонніх крыніц
Мы можам атрымліваць звесткі пра вас з публічных і даступных за плату крыніц (згодна з заканадаўствам), якія мы можам аб’ядноўваць з іншымі звесткамі, атрыманымі ад вас або пра вас. Мы таксама можам атрымліваць звесткі пра вас ад старонніх сэрвісаў сацыяльных сетак, калі вы вырашаеце падлучыцца да гэтых сэрвісаў.

Іншыя звесткі, якія мы збіраем
Мы таксама можам збіраць іншыя звесткі пра вас, вашу прыладу або выкарыстанне вамі сэрвісаў — спосабамі, якія мы растлумачым вам непасрэдна перад зборам гэтых звестак, або іншымі спосабамі з вашага дазволу.
Вы можаце не падаваць нам звесткі пэўных тыпаў (напрыклад, звесткі, якія мы запытваем пры рэгістрацыі ўліковага запісу Samsung account), але гэта можа паўплываць на магчымасць выкарыстання вамі некаторых Сэрвісаў.

ЯК МЫ ВЫКАРЫСТОЎВАЕМ ВАШЫ ЗВЕСТКІ?
Мы можам выкарыстоўваць сабраныя звесткі ў наступных мэтах:
• каб зарэгістраваць вас або вашу прыладу ў Сэрвісе;
• каб забяспечыць працу запытаных вамі Сэрвісу або функцыі;
• каб забяспечыць дапасаванае змесціва і персаналізаваныя сэрвісы на падставе вашых мінулых дзеянняў на нашых Сэрвісах;
• для рэкламы, напрыклад для паказу дапасаванай рэкламы, спансіраванага змесціва і адпраўкі вам рэкламных паведамленняў;
• для ацэнкі і аналізу нашых сэрвісаў, прадуктаў, кліентаў і рынку (у тым ліку каб спытаць у вас меркаванне пра нашы прадукты і сэрвісы і для анкетавання кліентаў);
• каб разумець, як людзі выкарыстоўваюць нашы Сэрвісы, што дазваляе нам іх удасканальваць і распрацоўваць новыя прадукты і сэрвісы;
• каб забяспечыць тэхнічнае абслугоўванне вашай прылады;
• для правядзення розыгрышаў бясплатных прызоў, прызавых спаборніцтваў або прома-акцый згодна з законам; і
• у іншых мэтах з вашай згоды.
Мы можам аб’ядноўваць атрыманыя ад вас звесткі або звесткі пра вас, у тым ліку на розных Сэрвісах або прыладах, у мэтах, якія адпавядаюць гэтай Палітыцы прыватнасці. Напрыклад, мы можам выкарыстоўваць даныя вашага ўліковага запісу Samsung account на ўсіх Сэрвісах, якія патрабуюць уліковага запісу Samsung account. Або мы можам даваць свае рэкамендацыі, дапасаванае змесціва і персаналізаваныя функцыі, што пашырыць для вас магчымасці пры выкарыстанні Сэрвісаў. У залежнасці ад прычыны, па якой мы аб’ядноўваем даныя, і патрабаванняў дзеючага заканадаўства для такога аб’яднання могуць быць даступнымі канкрэтныя элементы кіравання, напрыклад у меню налад прылады ці праграмы або на адпаведных вэб-старонках.

КАМУ МЫ РАСКРЫВАЕМ ВАШЫ ЗВЕСТКІ?
Мы не будзем без вашай згоды раскрываць вашы звесткі староннім суб’ектам для іх уласных незалежных маркетынгавых або дзелавых мэт. Аднак мы можам раскрываць вашы звесткі наступным суб’ектам:
• Афіляваным асобам. Вашы звесткі могуць перадавацца між афіляванымі з кампаніяй Samsung асобамі ў мэтах, апісаных у гэтай Палітыцы прыватнасці. Тэрмін «афіляваныя асобы» азначае кампаніі, звязаныя з кампаніяй Samsung Electronics Co., Ltd., агульным уладальнікам або кіраваннем. Да нашых афіляваных асоб адносяцца кампаніі з назвай Samsung Electronics. Да іх могуць таксама адносіцца іншыя кампаніі, звязаныя агульным уладальнікам або кіраваннем, такія як Samsung SDS.
• Дзелавым партнёрам. Мы таксама можам перадаваць вашы звесткі давераным дзелавым партнёрам, уключаючы аператараў бесправадной сувязі. Гэтыя суб’екты могуць выкарыстоўваць вашы звесткі, каб забяспечваць працу сэрвісаў, якія вы запытваеце, прагназаваць вашы інтарэсы, і могуць даваць вам рэкламныя матэрыялы, аб’явы і іншыя матэрыялы.
• Пастаўшчыкам паслуг. Мы таксама можам раскрываць вашы звесткі кампаніям, якія выконваюць паслугі для нас або ад нашага імя, напрыклад кампаніям, якія дапамагаюць нам з выстаўленнем рахункаў або адпраўляюць электронную пошту ад нашага імя. Гэтыя суб’екты абмежаваны ў магчымасці выкарыстання вашых звестак ў нейкіх іншых мэтах апроч ажыццяўлення паслуг для нас.
• Іншым суб’ектам, калі гэта патрабуецца законам або неабходна для абароны нашых Сэрвісаў. Могуць быць сітуацыі, калі мы раскрываем вашы звесткі іншым суб’ектам:
• каб дзейнічаць згодна з законам ці абавязковым судовым працэсам (гэта могуць быць ордар на вобыск або іншы судовы загад);
• каб праверыць або забяспечыць выкананне правілаў, якія рэгулююць нашы Сэрвісы; і
• каб абараніць правы, уласнасць або бяспеку кампаніі Samsung або адпаведных асоб, афіляваных з намі, дзелавых партнёраў ці кліентаў.
• Іншым суб’ектам у сувязі з карпаратыўнымі здзелкамі. Мы можам раскрываць вашы звесткі старонняму суб’екту ў рамках аб’яднання або перадачы кампаніі або ў выпадку банкруцтва.
• Іншым суб’ектам з вашай згоды або па вашым указанні. Акрамя выпадкаў раскрыцця звестак, апісаных у гэтай Палітыцы прыватнасці, мы можам перадаваць звесткі пра вас староннім суб’ектам з вашай згоды або па вашым запыце.

МАГЧЫМАСЦЬ ВЫБАРУ
Мы прапануем выбар мноства спосабаў выкарыстання намі вашых звестак. Вы можаце выбраць, ці атрымліваць рэкламныя паведамленні ад нас, для чаго трэба выканаць інструкцыі па скасаванні падпіскі, прыведзеныя ў паведамленні. Таксама вы можаце для канкрэтных Сэрвісаў змяняць налады так часта, як трэба, — калі мы даём вам своечасовае папярэджанне або калі вы наведваеце адпаведныя вэб-старонкі.

ШТО МЫ РОБІМ ДЛЯ АБАРОНЫ ВАШЫХ ДАНЫХ?
Для абароны звестак, якія мы збіраем у дачыненні да Сэрвісаў, мы прынялі шэраг разумных фізічных і тэхнічных мер. Аднак звярніце ўвагу: нягледзячы на тое, што мы прымаем разумныя меры для абароны вашых звестак, ніякія вэб-сайты, камп’ютарныя сістэмы, бесправадныя злучэнні і перадача даных у інтэрнэце не з’яўляюцца цалкам абароненымі.

ЗГОДА НА МІЖНАРОДНУЮ ПЕРАДАЧУ ДАНЫХ
Выкарыстоўваючы Сэрвісы або прымаючы ўдзел у іх працы і (або) падаючы нам звесткі пра сябе, вы згаджаецеся на збор, перадачу, захоўванне і апрацоўку вашых звестак па-за межамі вашай краіны пражывання (напрыклад, Паўднёвай Карэі) згодна з гэтай Палітыкай прыватнасці. Звярніце ўвагу, што законы аб абароне даных і іншыя законы краін, у якія могуць перадавацца вашы звесткі, могуць мець меншы ахоп, чым законы вашай краіны.

ДОСТУП ДА ВАШЫХ ЗВЕСТАК
Згодна з законамі некаторых юрысдыкцый вы можаце мець права запытваць даныя звесткак, якія мы збіраем, і выпраўляць недакладнасці ў гэтых звестках. Усе астатнія законныя правы карыстальнікаў застаюцца нязменнымі. Калі гэта дазваляецца законам, мы можам спаганяць з вас невялікую плату за забеспячэнне такой магчымасці. Мы можам адхіляць апрацоўку запытаў, якія занадта часта паўтараюцца, патрабуюць несувымерных тэхнічных намаганняў, парушаюць прыватнасць іншых, вельмі непрактычныя або доступ да якіх не патрабуецца згодна з мясцовымі законамі. Калі вам трэба зрабіць запыт на доступ да вашых звестак, звяжыцеся з нашай службай падтрымкі кліентаў на сайце https://www.samsung.com або https://help.content.samsung.com.

ЗАХОЎВАННЕ ДАНЫХ
Мы прымаем разумныя меры, каб гарантаваць, што звесткі пра вас будуць даступныя толькі да таго часу, пакуль гэта неабходна для дасягнення мэт, у якіх яны апрацоўваюцца, або даўжэй, калі гэта патрабуецца кантрактам, дзеючым заканадаўствам або ў статыстычных мэтах, пры ўмове прыняцця адпаведных мер бяспекі.

СТАРОННІЯ СПАСЫЛКІ І ПРАДУКТЫ НА НАШЫХ СЭРВІСАХ
Нашы Сэрвісы могуць спасылацца на староннія вэб-сайты і сэрвісы, якія мы не кантралюем. Мы не нясём адказнасці за бяспеку або прыватнасць звестак, якія збіраюцца вэб-сайтамі або іншымі сэрвісамі. Будзьце асцярожнымі і вывучайце заявы аб прыватнасці, што дзейнічаюць на старонніх вэб-сайтах і сэрвісах, якімі вы карыстаецеся.
Мы таксама можам даваць вам доступ да пэўных прадуктаў або сэрвісаў (напрыклад, праграм, даступных праз Galaxy Apps або Праграмы), распрацаваных староннімі суб’ектамі. Кампанія Samsung не нясе адказнасці за гэтыя староннія прадукты або сэрвісы.
Староннія суб’екты, якія забяспечваюць змесціва, рэкламу або функцыянальнасць для нашых Сэрвісаў
Частка змесціва, рэкламы і функцыянальнасці ў нашых Сэрвісах можа забяспечвацца староннімі суб’ектамі, не звязанымі з намі. Напрыклад:
• Мы даём вам магчымасць праглядаць відэазмесціва, перададзенае пастаўшчыкамі змесціва;
• староннія суб’екты распрацоўваюць праграмы, да якіх мы даём доступ праз Galaxy Apps або Праграмы;
• пэўныя староннія суб’екты могуць даваць рэкламу або сачыць за тым, якую рэкламу праглядаюць карыстальнікі, як часта яны бачаць гэту рэкламу і што яны робяць у адказ на яе; і
• мы даём вам магчымасць абагульваць з іншымі карыстальнікамі пэўныя матэрыялы на Сэрвісах з дапамогай сэрвісаў сацыяльных сетак, такіх як Facebook, Twitter, Google+ і LinkedIn.
Гэтыя староннія суб’екты могуць збіраць або атрымліваць пэўныя звесткі пра выкарыстанне вамі Сэрвісаў, у тым ліку з дапамогай выкарыстання файлаў cookie, маякоў і падобных тэхналогій, і гэтыя звесткі могуць збірацца на працягу доўгага часу і аб’ядноўвацца са звесткамі, сабранымі праз розныя вэб-сайты і інтэрнэт-сэрвісы. Samsung не кантралюе практыку выкарыстання і збору даных у гэтых кампаніях. Некаторыя з гэтых кампаній удзельнічаюць у галіновых праграмах, прызначаных для забеспячэння кліентам магчымасці выбраць, ці атрымліваць мэтавую рэкламу. Каб даведацца пра гэта падрабязней, наведайце вэб-сайты пад кіраваннем Ініцыятывы па рэкламе ў інтэрнэце (Network Advertising Initiative) «http://networkadvertising.org» і Саюза лічбавай рэкламы (Digital Advertising Alliance) «http://www.aboutads.info/».
Калі вы падлучаецеся да сэрвісу сацыяльнай сеткі, мы можам атрымліваць і захоўваць звесткі для праверкі сапраўднасці з гэтага сэрвісу, каб даваць вам магчымасць уваходзіць на яго, а таксама іншыя звесткі, якія вы дазваляеце нам атрымліваць пры падлучэнні да гэтых сэрвісаў.
Таксама звярніце ўвагу, што, калі вы падлучаецеся да сэрвісу сацыяльнай сеткі з прылады, якая апроч вас выкарыстоўваецца іншымі людзьмі, гэтыя іншыя карыстальнікі, магчыма, змогуць убачыць звесткі, захаваныя або паказаныя ў сувязі з вашымі ўліковымі запісамі ў сэрвісах сацыяльных сетак, з дапамогай якіх вы падлучаецеся.

ФАЙЛЫ COOKIE, МАЯКІ І ПАДОБНЫЯ ТЭХНАЛОГІІ
Мы, а таксама пэўныя староннія суб’екты, якія забяспечваюць змесціва, рэкламу або іншую функцыянальнасць на нашых Сэрвісах, можам выкарыстоўваць файлы cookie, маякі і іншыя тэхналогіі ў пэўных частках нашых Сэрвісаў.

Файлы cookie
Файлы cookie — гэта невялікія файлы, якія захоўваюць звесткі на вашым камп’ютары, тэлевізары, мабільным тэлефоне або на іншай прыладзе. Яны дазваляюць суб’екту, які размяшчае файл cookie на вашай прыладзе, пазнаваць вас на розных вэб-сайтах, сэрвісах, прыладах і (або) у сеансах прагляду сайтаў. Файлы cookie выконваюць мноства карысных задач. Напрыклад:
• Файлы cookie могуць помніць вашы ўліковыя даныя для ўваходу, так што вам не прыйдзецца ўводзіць гэтыя ўліковыя даныя кожны раз пры ўваходзе на сэрвіс.
• Файлы cookie дапамагаюць нам і староннім суб’ектам разумець, якія часткі нашых Сэрвісаў найбольш папулярныя: яны дапамагаюць нам убачыць, да якіх старонак і функцый наведвальнікі звяртаюцца і колькі часу яны застаюцца на старонках. Вывучаючы такія звесткі, мы можам лепш адаптаваць свае Сэрвісы і рабіць іх працу больш зручнай для вас.
• Файлы cookie дапамагаюць нам і староннім суб’ектам разумець, якія рэкламныя аб’явы вы бачылі, і дзякуючы гэтаму вы не будзеце атрымліваць адну і тую ж рэкламную аб’яву кожны раз, калі звяртаецеся да Сэрвісу.
• Файлы cookie дапамагаюць нам і староннім суб’ектам даваць вам актуальныя змесціва і рэкламу шляхам збору звестак пра выкарыстанне вамі нашых Сэрвісаў і іншых вэб-сайтаў і праграм.
Калі вы звяртаецеся да Сэрвісаў з дапамогай вэб-браўзера, вы можаце сканфігураваць браўзер так, каб ён прымаў усе файлы cookie, адхіляў усе файлы cookie або апавяшчаў вас пра кожную адпраўку файла cookie. Усе браўзеры розныя, таму, каб даведацца, як змяніць звязаныя з файламі cookie параметры, звярніцеся да меню «Даведка» свайго браўзера. Аперацыйная сістэма вашай прылады можа змяшчаць дадатковыя элементы кіравання файламі cookie.
Але звярніце ўвагу, што некаторыя Сэрвісы могуць быць разлічаны на выкарыстанне файлаў cookie у сваёй працы і адключэнне файлаў cookie можа паўплываць на вашу магчымасць карыстацца гэтымі Сэрвісамі або пэўнымі іх часткамі.

Іншае лакальнае захоўванне
У дачыненні да нашых Сэрвісаў мы, разам з пэўнымі староннімі суб’ектамі, можам выкарыстоўваць іншыя віды тэхналогій лакальнага захоўвання, такія як «лакальныя абагуленыя аб’екты» (або «файлы cookie для Flash») і лакальнае сховішча HTML5. Гэтыя тэхналогіі падобныя да апісаных раней файлаў cookie тым, што яны захоўваюцца на вашай прыладзе і могуць выкарыстоўвацца для захоўвання пэўных звестак пра тое, што вы робіце і чаму аддаяце перавагу. Аднак гэтыя тэхналогіі могуць выкарыстоўваць не тыя кампаненты вашай прылады, што выкарыстоўваюцца стандартнымі файламі cookie, і вы можаце не мець магчымасці кіраваць імі з дапамогай стандартных інструментаў і налад браўзера. Каб даведацца пра адключэнне або выдаленне звестак, якія змяшчаюцца ў файлах cookie для Flash, націсніце тут: «http://helpx.adobe.com/flash-player/kb/disable-local-shared-objects-flash.html».

Маякі
Акрамя таго, мы, а таксама пэўныя староннія суб’екты, можам выкарыстоўваць тэхналогіі, якія называюцца маякамі (або «пікселямі») і перадаюць звесткі з вашай прылады на сервер. Маякі могуць быць убудаваны ў інтэрнэт-змесціва, відэа і лісты электроннай пошты і могуць дазволіць серверу чытаць пэўныя тыпы звестак з вашай прылады, даведвацца, калі вы прагледзелі канкрэтнае змесціва або канкрэтны ліст электроннай пошты, вызначаць час і дату прагляду маяка, а таксама IP-адрас вашай прылады. Мы і пэўныя староннія суб’екты выкарыстоўваем маякі ў розных мэтах, уключаючы аналіз карыстання нашымі Сэрвісамі і (у спалучэнні з файламі cookie) забеспячэнне больш актуальных для вас змесціва і рэкламных аб’яў.
Звяртаючыся да нашых Сэрвісаў і выкарыстоўваючы іх, вы згаджаецеся на захоўванне файлаў cookie, маякоў, іншых звестак на вашых прыладах і выкарыстанне іншых тэхналогій лакальнага захоўвання. Вы таксама згаджаецеся на тое, каб мы і згаданыя вышэй староннія суб’екты мелі доступ да такіх файлаў cookie, тэхналогій лакальнага захоўвання, маякоў і звестак.

ДАДАТКОВЫЯ ЗВЕСТКІ
Пры наяўнасці канкрэтных пытанняў звяртайцеся да нас па адрасе:
Кампанія Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea (Рэспубліка Карэя)
Электронная пошта: звяртайцеся ў службу падтрымкі кліентаў: https://www.samsung.com або https://help.content.samsung.com.

АПАВЯШЧЭННЕ АБ ПРЫВАТНАСЦІ ДЛЯ СЭРВІСУ ІНДЫВІДУАЛІЗАЦЫІ
Каб карыстацца Сэрвісам індывідуалізацыі, трэба мець уліковы запіс Samsung account. На выкарыстанне вамі ўліковага запісу Samsung account і Сэрвісу індывідуалізацыі будзе распаўсюджвацца наша Палітыка прыватнасці, размешчаная на старонцы https://account.samsung.com/membership/pp («Палітыка прыватнасці Samsung»). Гэтае Апавяшчэнне аб прыватнасці дае дадатковыя звесткі пра тое, як ваша асабістая інфармацыя можа збірацца, выкарыстоўвацца, перадавацца і захоўваюцца ў дачыненні да Сэрвісу індывідуалізацыі, і яго трэба чытаць разам з Палітыкай прыватнасці Samsung. У выпадку неадпаведнасці або канфлікту паміж умовамі гэтага Апавяшчэння аб прыватнасці і Палітыкай прыватнасці Samsung перавагу маюць умовы гэтага Апавяшчэння аб прыватнасці.

Што такое Сэрвіс індывідуалізацыі?
Сэрвісы, праграмы, прылады Samsung (паасобку — «Сэрвіс», разам — «Сэрвісы») распрацаваны з мэтай забяспечваць індывідуальныя паслугі, інтэлектуальна прагназуючы вашы жаданні і патрэбы. Сэрвіс індывідуалізацыі Samsung дае карыстальнікам пашыраныя магчымасці, у тым ліку дапасаванае змесціва і рэкамендацыі на аснове звестак, атрыманых ад вас і з вашага карыстання Сэрвісамі. Напрыклад, Сэрвіс індывідуалізацыі можа даць вам новыя магчымасці пры карыстанні Сэрвісамі наступным чынам: ён можа падчас карыстання вамі сэрвісам распазнавання голасу кампаніі Samsung прапаноўваць дапасаваныя для вас падказкі і звесткі, а таксама можа запомніць музыку, якую вы звычайна слухаеце ў дажджлівыя дні, і парэкамендаваць яе пазней. Больш таго, калі вы дасце каманду «Нагадай мне купіць бутэльку вады, калі я буду амаль дома», Сэрвіс індывідуалізацыі зможа запомніць гэту каманду і напомніць пра тое, што вы папрасілі.

Якія тыпы звестак Сэрвіс індывідуалізацыі можа збіраць пра вас?
Чым больш Сэрвіс індывідуалізацыі разумее і ведае вас, тым хутчэй і дакладней ён можа даваць вам дапасаваныя звесткі і змесціва. Сэрвіс індывідуалізацыі прызначаны для таго, каб лепей разумець вашы інтарэсы, густы і месцазнаходжанне; ён збірае і аналізуе звесткі пра вас рознымі спосабамі, у тым ліку наступным чынам:
•	Звесткі пра прыладу. Сэрвіс індывідуалізацыі можа збіраць унікальныя ідэнтыфікацыйныя звесткі прылады, звесткі пра налады (такія як налады мовы і блакіроўкі), звесткі пра стан (напрыклад, злучэнне з іншымі прыладамі), а таксама іншыя звесткі пра вашы прылады. Сэрвіс індывідуалізацыі таксама можа правяраць, якія праграмы ўсталяваны або выконваюцца на прыладзе. Апроч гэтага, Сэрвіс індывідуалізацыі можа збіраць звесткі пра тое, якім чынам, калі і як доўга вы карыстаецеся прыладамі, падлучанымі да вашага ўліковага запісу Samsung account, у тым ліку звесткі пра выкарыстанне вамі на прыладах Сэрвісаў і старонніх праграм і сэрвісаў (напрыклад, спіс праграм на прыладах, праслуханая на прыладах музыка, вэб-сайты, якія вы наведваеце, і пошукі, якія вы ажыццяўляеце).
•	Звесткі пра вашы фота і музыку. Сэрвіс індывідуалізацыі можа збіраць і аналізаваць такія звесткі, як назвы, жанры і выканаўцы раней праслуханых або захаваных музычных кампазіцый, а таксама звесткі пра вашы фота, такія як час і месца, у якім былі зняты захаваныя фота.
•	Даныя кантактаў і паведамленняў. Сэрвіс індывідуалізацыі можа атрымліваць доступ да спіса кантактаў, а таксама можа збіраць і аналізаваць гісторыю ўваходных і выходных выклікаў і тэкставых паведамленняў — з мэтай забяспечыць працу сэрвісаў для вас, напрыклад, каб вызначыць, якія ў вас дачыненні з іншымі людзьмі (напрыклад, з сям’ёй і сябрамі), якія кантакты з’яўляюцца найбольш важнымі для вас, з кім вы часцей звязваецеся, а таксама які ў вас пераважны спосаб сувязі; каб паказваць звесткі пра важныя кантакты (напрыклад, прапушчаныя выклікі); і каб шукаць кантакты, якія вы згадваеце пры выкарыстанні распазнавання голасу.
•	Звесткі календара. Сэрвіс індывідуалізацыі можа атрымліваць доступ да календара вашай прылады, а таксама збіраць і аналізаваць даныя календара, каб даведвацца пра вашы густы, запісваць урачыстыя даты і вызначаць ваша месцазнаходжанне.
•	Гісторыя прагляду інтэрнэт-сайтаў. Сэрвіс індывідуалізацыі можа атрымліваць доступ да гісторыі прагляду інтэрнэт-сайтаў (гэта могуць быць, напрыклад, наведаныя вэб-сайты, ключавыя словы ў пошуку і закладкі), збіраць і аналізаваць яе — каб даведацца вашы інтарэсы і густы; каб паказваць больш адпаведныя вынікі пошуку і даваць найбольш актуальныя звесткі ў розных кантэкстах; і каб забяспечваць працу іншых сэрвісаў для вас, як апісана ў гэтым Апавяшчэнні аб прыватнасці. Ваша гісторыя пошуку падчас прагляду інтэрнэт-сайтаў у «Сакрэтным рэжыме» («Ананімны» або «Прыватны» рэжым) збірацца не будзе.
•	Звесткі пра месцазнаходжанне. Сэрвіс індывідуалізацыі можа рэгулярна атрымліваць доступ да дакладных геалакацыйных і іншых звестак вашай прылады, звязаных з вашым месцазнаходжаннем, праз сігналы Bluetooth і Wi-Fi, запісы календара і іншыя тэхналогіі і даныя, а таксама можа збіраць і аналізаваць гэтыя звесткі — для пэўных мэт, напрыклад, каб даваць звесткі або апавяшчэнні, звязаныя з месцазнаходжаннем. Каб Сэрвіс індывідуалізацыі збіраў геалакацыйныя звесткі, на прыладзе трэба ўключыць вызначэнне месцазнаходжання. Таму ў некаторых выпадках Сэрвіс індывідуалізацыі можа запытваць вас уключыць вызначэнне месцазнаходжання ў «Наладах».
•	Даныя ўліковага запісу Samsung account, «Майго профілю» і сэрвісаў Samsung. Сэрвіс індывідуалізацыі можа збіраць і аналізаваць звесткі, захаваныя на вашым уліковым запісе Samsung account або звязаныя з ім (напрыклад, ідэнтыфікатар уліковага запісу Samsung account, кантактныя звесткі, імя, дата нараджэння і пол), і звесткі, зарэгістраваныя ў вашым раздзеле «Мой профіль». Сэрвіс індывідуалізацыі таксама можа збіраць і аналізаваць звесткі, якія датычацца выкарыстання вамі Сэрвісаў, такія як ваша гісторыя выкарыстання праграм Samsung, пададзеныя вамі праз сэрвіс распазнавання голасу галасавыя каманды, зададзеныя праз Reminder апавяшчэнні, а таксама перададзеныя вам даныя надвор’я.
•	Звесткі, звязаныя з падлучанымі староннімі праграмамі і сэрвісамі. Дазваляючы падлучэнне да старонняй праграмы або старонняга сэрвісу, вы можаце даць Сэрвісу індывідуалізацыі магчымасць выкарыстоўваць даныя пра выкарыстанне вамі гэтых старонніх праграм і сэрвісаў, а таксама забяспечыць для вас працу дапасаваных функцый.

Акрамя апісаных вышэй звестак, Сэрвіс індывідуалізацыі таксама можа збіраць іншыя звесткі пра вас, вашы прылады і праграмы, а таксама пра выкарыстанне вамі Сэрвісаў — спосабамі, якія мы тлумачым вам пры зборы гэтых звестак, або іншымі спосабамі з вашага дазволу. Сэрвіс індывідуалізацыі дае вам выбар адносна таго, як ён можа выкарыстоўваць і аналізаваць пэўныя тыпы асабістай інфармацыі, такія як гісторыя выклікаў і тэкставых паведамленняў, геалакацыйныя даныя і гісторыя прагляду інтэрнэт-сайтаў. Сэрвіс індывідуалізацыі таксама дае вам магчымасць адмовіцца ад выкарыстання ім вашай асабістай інфармацыі ў рэкламных мэтах. Падрабязней глядзіце ў раздзеле «Вашы правы і магчымасць выбару» ніжэй.

Як выкарыстоўваюцца сабраныя звесткі?
Сэрвіс індывідуалізацыі будзе аналізаваць вызначаныя вышэй звесткі з дапамогай аўтаматызаванай сістэмы і перадаваць прааналізаваныя даныя Сэрвісам і староннім праграмам, якім вы дазволілі доступ да такіх даных, у наступных мэтах:
•	каб даваць вам дапасаваныя звесткі і змесціва;
•	каб аналізаваць, якімі спосабамі можна забяспечыць лепшую працу Сэрвісаў для вас;
•	каб удасканальваць і развіваць Сэрвісы;
•	каб паказваць дапасаваную рэкламу аб прадуктах і сэрвісах, якія могуць вас зацікавіць; і,
•	з вашай асобнай згоды, каб адпраўляць вам push-апавяшчэнні і электронныя лісты аб прадуктах і сэрвісах, прапанаваных кампаніяй Samsung і староннімі суб’ектамі з улікам вашых інтарэсаў.
Вы можаце спыніць збор і выкарыстанне пэўных звестак, як апісана ў раздзеле «Вашы правы і магчымасць выбару» ніжэй. Звярніце ўвагу, што для працы Сэрвісу індывідуалізацыі на кожным з Сэрвісаў патрабуюцца пэўныя звесткі, таму аптымальная для карыстальніка функцыянальнасць можа быць забяспечана толькі тады, калі вы дазволіце Сэрвісу індывідуалізацыі доступ да ўсіх звестак.

Дапасаваная рэклама і прамы маркетынг
Сэрвіс індывідуалізацыі можа на працягу доўгага часу збіраць, аналізаваць і перадаваць звесткі аб выкарыстанні Сэрвісаў і дзеяннях у інтэрнэце на старонніх вэб-сайтах і ў старонніх праграмах, а таксама на розных прыладах, — каб даваць вам рэкламу і паведамленні прамога маркетынгу (разам — «Рэкламныя аб’явы») аб прадуктах і сэрвісах, прапанаваных кампаніяй Samsung і староннімі суб’ектамі з улікам вашых інтарэсаў. У выпадках, калі гэта патрабуецца згодна з дзеючым заканадаўствам, мы атрымаем вашу згоду на апрацоўку вашай асабістай інфармацыі для мэт прамога маркетынгу. Вы можаце адмовіцца ад выкарыстання Сэрвісам індывідуалізацыі гэтых звестак для дапасаваных Рэкламных аб’яў, для чаго трэба перайсці ў меню «Мой профіль > Кіраванне Samsung account» у наладах уліковага запісу Samsung account і выключыць параметр «Рэклама з выкарыстаннем Сэрвісу індывідуалізацыі». Звярніце ўвагу, што адключэнне гэтага параметра можа не спыніць усе Рэкламныя аб’явы (у тым ліку дапасаваныя), якія дае кампанія Samsung. Калі на іншых Сэрвісах вы далі згоду на атрыманне Рэкламных аб’яў ад кампаніі Samsung, Рэкламныя аб’явы могуць і далей паказвацца вам. Каб даведацца падрабязней пра тое, як адмовіцца ад такіх Рэкламных аб’яў ад іншых Сэрвісаў, перайдзіце ў меню «Налады» адпаведнага Сэрвісу.

Як выдаліць звесткі, атрыманыя Сэрвісам індывідуалізацыі?
Звесткі, сабраныя і прааналізаваныя Сэрвісам індывідуалізацыі, будуць выдалены пасля выдалення вамі ўліковага запісу Samsung account. Вы таксама можаце ў любы момант, нават перад выдаленнем ўліковага запісу Samsung account, запытаць выдаленне асобных катэгорый даных, якія былі сабраны і прааналізаваны Сэрвісам індывідуалізацыі, для чаго трэба перайсці ў меню «Налады прыватнасці» ва ўліковым запісе Samsung account. Аднак звярніце ўвагу, што ў некаторых выпадках поўнае выдаленне звестак, захаваных на нашых серверах, можа заняць пэўны час.

Што будзе, калі выдаліць сабраныя Сэрвісам індывідуалізацыі звесткі або спыніць збор Сэрвісам індывідуалізацыі некаторых звестак?
Калі выдаліць сабраныя звесткі, то можа знізіцца дакладнасць і (або) якасць дапасаванага змесціва, якое пастаўляецца вам Сэрвісам індывідуалізацыі. Акрамя таго, некаторым функцыям дапасавання могуць спатрэбіцца звесткі, якія вы выдалілі або да якіх забаранілі Сэрвісу індывідуалізацыі доступ, і магчыма, што аднавіць працу гэтых функцый можна будзе, толькі калі зноўку дазволіць Сэрвісу індывідуалізацыі збіраць і выкарыстоўваць адпаведныя звесткі.

Каму мы раскрываем вашу асабістую інфармацыю?
Мы не раскрываем староннім суб’ектам асабістую інфармацыю пра вас праз Сэрвіс індывідуалізацыі, за выключэннем выпадкаў, апісаных у гэтым Апавяшчэнні аб прыватнасці і Палітыцы прыватнасці Samsung. Мы можам перадаваць вашу асабістую інфармацыю сваім даччыным кампаніям і афіляваным асобам, а таксама староннім пастаўшчыкам паслуг, якія дапамагаюць нам забяспечваць працу Сэрвісу індывідуалізацыі.

Як мы абараняем вашу асабістую інфармацыю
Мы рэалізуем адміністрацыйныя, тэхнічныя і фізічныя меры бяспекі, накіраваныя на ахову асабістай інфармацыі, якую мы атрымліваем праз Сэрвісы і Сэрвіс індывідуалізацыі, ад незаконных або несанкцыянаваных знішчэння, перашкод, страты, змены, доступу, раскрыцця або выкарыстання.

Вашы правы і магчымасць выбару
Кампанія Samsung паважае зроблены вамі выбар і імкнецца прапанаваць вам розныя спосабы кіравання ўласнымі звесткамі. Вы ў любы момант можаце адключыць Сэрвіс індывідуалізацыі з дапамогай параметра «Сэрвіс індывідуалізацыі» у меню «Налады» свайго ўліковага запісу Samsung account — у гэтым выпадку кампанія Samsung прыпыніць перадачу вам дапасаваных звестак і змесціва, а таксама збор і аналіз вашых звестак Сэрвісам індывідуалізацыі. Акрамя таго, калі змяніць налады, апісаныя вышэй у раздзеле «Дапасаваная рэклама і прамы маркетынг», то звесткі, сабраныя і прааналізаваныя Сэрвісам індывідуалізацыі, могуць быць выключаны з выкарыстання ў рэкламных мэтах.

Акрамя таго, можна вызначыць катэгорыі звестак, якія можа збіраць і аналізаваць Сэрвіс індывідуалізацыі, а таксама падтрымку Сэрвісам індывідуалізацыі пэўных Сэрвісаў. Аднак прынятыя ў далейшым рашэнні не паўплываюць на ўжо сабраныя і прааналізаваныя Сэрвісам індывідуалізацыі звесткі, і пры адключэнні Сэрвісу індывідуалізацыі звесткі, раней ім сабраныя і прааналізаваныя, выдалены не будуць. Нават калі адключыць Сэрвіс індывідуалізацыі, можна будзе па-ранейшаму выкарыстоўваць стандартныя функцыі, якія дае кожны з Сэрвісаў. Вам даецца на выбар некалькі варыянтаў, прыведзеных ніжэй:

•	Каб змяніць налады Сэрвісу індывідуалізацыі на кожнай з прылад, зарэгістраваных на вашым уліковым запісе Samsung account, выканайце наступныя дзеянні:
    - Смартфоны і планшэты: Налады > Воблака і ўліковыя запісы > Уліковыя запісы > Samsung account > Прыватнасць > Сэрвіс індывідуалізацыі.
•	Каб змяніць налады Сэрвісу індывідуалізацыі на ўсіх прыладах, зарэгістраваных на вашым уліковым запісе Samsung account, выканайце наступныя дзеянні:
    - Вэб-сайт: https://account.samsung.com > Налады асабістай інфармацыі.
    - Смартфоны і планшэты: Налады > Воблака і ўліковыя запісы > Уліковыя запісы > Samsung account > Мой профіль > Кіраванне Samsung account > Сэрвіс індывідуалізацыі.

Канкрэтныя прыведзеныя вышэй налады могуць быць іншымі ў абноўленых або новых мадэлях прылад, якія падтрымліваюць Сэрвіс індывідуалізацыі. Звярніце ўвагу, што ў выніку адключэння Сэрвісу індывідуалізацыі дапасаваныя функцыі могуць змяніцца.

Вы можаце мець права, згодна з дзеючым заканадаўствам, апратэставаць апрацоўку сваёй асабістай інфармацыі або запытаць забарону на яе апрацоўку, а таксама запытаць доступ да сваёй асабістай інфармацыі і яе выпраўленне. Запыты можна рабіць праз нашу службу падтрымкі кліентаў: https://help.content.samsung.com.

ГЛАБАЛЬНАЯ ПАЛІТЫКА ПРЫВАТНАСЦІ SAMSUNG. ДАДАТАК ДЛЯ SMART TV
Сэрвіс Smart TV кампаніі Samsung прапануе набор функцый, якія забяспечваюць працу відэазмесціва з палепшанай функцыянальнасцю, дапасаваны прагляд тэлебачання, прагляд фільмаў, падлучэнне да сэрвісаў сацыяльных сетак, а таксама магчымасць кіраваць тэлевізарам Smart TV і ўзаемадзейнічаць з ім з дапамогай галасавых каманд. Мы збіраем, выкарыстоўваем, перадаём і захоўваем звесткі праз ваш Smart TV і падлучаныя да яго прылады спосабамі, апісанымі ў Глабальнай палітыцы прыватнасці Samsung. Гэты Дадатак дае дадатковыя звесткі аб тым, як некаторыя функцыях Smart TV працуюць з прыватнасцю.

Сэрвіс Smart TV распрацаваны для таго, каб вы маглі лёгка знаходзіць і праглядаць відэапраграмы і іншае змесціва. Напрыклад, вы можаце атрымліваць доступ да звестак пра тэлевізійныя праграмы ў прамым эфіры, якія распаўсюджваюцца вашым кабельным або спадарожнікавым аператарам, а таксама да прапаноў відэазмесціва па запыце, якія распаўсюджваюцца староннімі пастаўшчыкамі змесціва праз даступныя для пошуку падказкі, якія паказваюцца на Smart TV.
У выпадку тэлевізійных праграм у прамым эфіры мы вызначаем даступнае для вас змесціва ў тым ліку на аснове вашага паштовага індэкса. Апроч гэтага, Smart TV дапамагае знаходзіць і праглядаць іншае, больш актуальнае для вас змесціва Smart TV: сэрвіс вылучае змесціва і праграмы, якія могуць вас зацікавіць, або дае дадатковыя сэрвісы, якія палепшаць вашы ўражанні ад прагляду. Гэтыя рэкамендацыі і дадатковыя сэрвісы грунтуюцца на наступных звестках:
• на звестках пра змесціва, якое вы праглядалі, куплялі, спампоўвалі або трансліравалі праз праграмы Samsung на сваім Smart TV або іншых прыладах (пра звесткі аб праглядзе тэлебачання глядзіце раздзел «Сэрвісы з інфармацыяй аб праглядзе» ніжэй);
• на звестках пра праграмы, да якіх вы звярнуліся праз Smart TV;
• на звестках пра вашы націсканні на «Падабаецца», «Не падабаецца», «Глядзець» і іншыя кнопкі на тэлевізары Smart TV;
• на пошукавых запытах, уведзеных вамі ў функцыі пошуку Smart TV, у тым ліку пры пошуку канкрэтнага відэазмесціва;
• на іншых звестках пра прыладу і выкарыстанне тэлевізара Smart TV, у прыватнасці, на IP-адрасе, даных журнала, звестках, якія ідэнтыфікуюць вашу апаратную або праграмную канфігурацыю, звестках браўзера і запытаных старонках.

Сэрвісы з інфармацыяй аб праглядзе
Каб забяспечыць працу дапасаваных і персаналізаваных функцый Smart TV для вас, некаторыя нашы функцыі і сэрвісы могуць выкарыстоўваць гісторыю прагляду вамі тэлебачання і звесткі пра выкарыстанне Smart TV.
Гісторыя прагляду тэлебачання ўключае ў сябе звесткі пра сеткі, каналы, наведаныя вэб-сайты і праграмы, прагледжаныя на тэлевізары Smart TV, а таксама колькасць патрачанага на іх прагляд часу.
Для захопу гэтых звестак мы можам выкарыстоўваць аўтаматычнае распазнаванне змесціва (ACR) і іншыя тэхналогіі. Каб вызначыць, якія праграмы праглядаюцца, ваш Smart TV перадае відэафрагменты або звесткі тэлевізійнага цюнера.
Вы можаце ў любы момант змяніць свой выбар у дачыненні да прыватнасці, для чаго трэба перайсці ў меню налад і па ўласным меркаванні адключыць канкрэтную функцыю або канкрэтны сэрвіс, пасля чаго гісторыя прагляду тэлебачання для канкрэтнай функцыі або канкрэтнага сэрвісу збірацца больш не будзе.
Майце на ўвазе, што зроблены ў дачыненні да прыватнасці выбар можа паўплываць на даступнасць і якасць канкрэтнага сэрвісу, заснаванага на звестках аб праглядзе.

Сэрвісы рэкламы на аснове інтарэсаў
Сэрвісы рэкламы на аснове інтарэсаў («Сэрвісы IBA») прызначаны для таго, каб даць магчымасць атрымліваць і праглядаць карысную, інтэрактыўную, заснаваную на інтарэсах рэкламу прадуктаў і сэрвісаў, якія прапаноўваюцца кампаніяй Samsung і староннімі суб’ектамі на вашым тэлевізары Samsung Smart TV або праз розныя прылады ці платформы кампаніі Samsung і старонніх суб’ектаў, у тым ліку лінейную рэкламу, рэкламу ў інтэрнэце, на мабільных прыладах і планшэтах.

Каб зрабіць рэкламу на прыладах больш актуальнай для вас, Сэрвіс IBA будзе грунтавацца на вашай гісторыі прагляду тэлебачання (што ўключае ў сябе звесткі пра сеткі, каналы, наведаныя вэб-сайты і праграмы, прагледжаныя на тэлевізары Samsung Smart TV, а таксама колькасць патрачанага на іх прагляд часу), звестках аб выкарыстанні Samsung Smart TV, а таксама іншых статыстычных даных, атрыманых з надзейных старонніх крыніц даных. Для захопу гісторыі прагляду тэлебачання мы можам выкарыстоўваць аўтаматычнае распазнаванне змесціва (ACR) і іншыя тэхналогіі.

На падставе названых вышэй звестак мы ствараем групы ўладальнікаў Samsung Smart TV, якія дэманструюць падобныя інтарэсы, і выкарыстоўваем гэтыя групы для Сэрвісу IBA. Названыя вышэй звесткі выкарыстоўваюцца для вызначэння таго, да якіх груп адносіцца ваш Samsung Smart TV, і, адпаведна, якую рэкламу атрымаюць вашы прылады.

Вы можаце ў любы момант адключыць Сэрвіс IBA, для чаго трэба перайсці ў меню налад Samsung Smart TV.

Звярніце ўвагу, што ваш выбар у дачыненні да прыватнасці адносна Сэрвісу IBA не паўплывае на тое, ці будзеце вы атрымліваць або ці будуць вам паказвацца іншыя віды рэкламных аб’яў і маркетынгавых матэрыялаў, не заснаваныя канкрэтна на гісторыі прагляду тэлебачання або звестках пра выкарыстанне Samsung Smart TV. Гэтыя іншыя тыпы рэкламных аб’яў і маркетынгавых матэрыялаў будуць грунтавацца на іншых звестках, такіх як абагульненае месцазнаходжанне і іншая ацэначная або вылічаная інфармацыя. Такая рэклама можа быць менш адпаведнай, бо яна не заснавана на вашых інтарэсах.

Больш падрабязную інфармацыю пра Сэрвісы IBA глядзіце ў Апавяшчэнні аб прыватнасці Сэрвісаў IBA унізе гэтага Дадатку.

PSID
Звесткі пра выкарыстанне і гісторыя прагляду Smart TV, якія збіраюцца ў мэтах паказу заснаванай на інтарэсах рэкламы, будуць звязаны з рандамізаваным непастаянным ідэнтыфікатарам прылады з магчымасцю скіду, які называецца «Ідэнтыфікатарам персаналізаванага сэрвісу», або «PSID».
Свой PSID можна ў любы час скінуць, для чаго трэба на тэлевізары Smart TV перайсці ў меню налад, і пасля гэтага звесткі пра выкарыстанне і гісторыя прагляду Smart TV у дачыненні да заснаванай на інтарэсах рэкламы будуць адвязаны ад іх ранейшага PSID. Майце на ўвазе, што, калі скінуць PSID, якасць падбору дапасаванай і заснаванай на інтарэсах рэкламы можа быць не надта высокай.

Распазнаванне голасу
З дапамогай галасавых каманд вы можаце кіраваць сваім тэлевізарам Smart TV і карыстацца многімі яго функцыямі.
Калі ўключыць «Распазнаванне голасу», вы зможаце ўзаемадзейнічаць з тэлевізарам Smart TV з дапамогай голасу. Каб забяспечыць працу функцыі «Распазнаванне голасу», вашы галасавыя каманды будуць перадавацца (разам са звесткамі пра прыладу, уключаючы ідэнтыфікатары прылады) нам, а мы будзем пераўтвараць вашы галасавыя каманды ў тэкст. Акрамя таго, кампанія Samsung можа збіраць галасавыя каманды і звязаныя з імі тэксты, каб мы маглі ацэньваць і паляпшаць адпаведныя функцыі. Кампанія Samsung будзе збіраць вашы галасавыя каманды толькі тады, калі вы будзеце рабіць канкрэтны пошукавы запыт у Smart TV, для чаго трэба націснуць кнопку актывацыі на пульце дыстанцыйнага кіравання або экране і прамовіць у мікрафон пульта дыстанцыйнага кіравання.
Калі не ўключыць «Распазнаванне голасу», вы не зможаце выкарыстоўваць функцыі распазнавання голасу.
Збор даных функцыяй «Распазнаванне голасу» можна ў любы момант адключыць у меню «Налады». Аднак пасля гэтага нельга будзе карыстацца функцыямі «Распазнавання голасу».

Больш падрабязную інфармацыю пра «Распазнаванне голасу» глядзіце ў Апавяшчэнні аб прыватнасці сэрвісу «Распазнаванне голасу» ўнізе гэтага Дадатку.

Староннія суб’екты
Звярніце ўвагу, што, калі вы праглядаеце відэа або звяртаецеся да праграм або змесціва, атрыманых ад старонняга суб’екта, гэты пастаўшчык паслуг можа збіраць або атрымліваць звесткі пра ваш Smart TV (напрыклад, яго IP-адрас і ідэнтыфікатары прылады), запытаную трансакцыю (напрыклад, ваш запыт на куплю або пракат відэа) і пра выкарыстанне вамі праграмы або сэрвісу. Кампанія Samsung не нясе адказнасці за палітыкі прыватнасці або бяспекі гэтых пастаўшчыкоў. Будзьце асцярожнымі і вывучайце заявы аб прыватнасці, што дзейнічаюць на старонніх вэб-сайтах і сэрвісах, якімі вы карыстаецеся.

Функцыі ў канкрэтных краінах
Звярніце ўвагу, што адна або некалькі функцый, апісаных у гэтым Дадатку для Smart TV, могуць быць недаступнымі для вас у залежнасці ад месца вашага пражывання.

ГЛАБАЛЬНАЯ ПАЛІТЫКА ПРЫВАТНАСЦІ SAMSUNG. ДАДАТАК ДЛЯ МАБІЛЬНЫХ ПРЫЛАД
Нацельныя прылады, мабільныя прылады Samsung і іншыя звязаныя тэхналогіі і сэрвісы (разам — нашы «Мабільныя прылады») прапануюць шырокі спектр функцый, уключаючы тыя, што дазваляюць карыстальнікам кантраляваць і паляпшаць свой фізічны стан і самаадчуванне, паляпшаць сваю карыстальніцкую кваліфікацыю, ажыццяўляць мабільныя плацяжы і кіраваць сваімі Мабільнымі прыладамі з дапамогай галасавых каманд. Калі вы карыстаецеся нашымі Мабільнымі прыладамі, мы збіраем, выкарыстоўваем, перадаём і захоўваем вашы звесткі спосабамі, апісанымі ў Палітыцы прыватнасці Samsung. Гэты дадатак дае дадатковую інфармацыю пра тое, як мы выкарыстоўваем гэтыя звесткі для забеспячэння працы функцый Мабільных прылад.
Стандартныя звесткі пра вашу Мабільную прыладу
Звесткі збіраюцца пры актывацыі вашай Мабільнай прылады або выкарыстанні яе функцый, звязаных з інтэрнэтам. Сюды ўваходзяць звесткі пра вашу Мабільную прыладу, такія як ваш IP-адрас, версія аперацыйнай сістэмы, налады мовы і рэгіёна, а таксама IMEI і іншыя ўнікальныя ідэнтыфікатары прылады. Таксама сюды ўваходзяць звесткі пра тое, якім чынам, калі і як доўга вы карыстаецеся сваёй Мабільнай прыладай.
Як апісана ў Палітыцы прыватнасці, мы выкарыстоўваем стандартныя звесткі пра вашу Мабільную прыладу ў мэтах эксплуатацыі, тэхнічнага абслугоўвання і ўдасканальвання і можам перадаваць стандартныя звесткі пра вашу Мабільную прыладу дзелавым партнёрам, такім як аператары бесправадной сувязі або пастаўшчыкі паслуг, якія ажыццяўляюць паслугі ад нашага імя.

Староннія суб’екты
Звярніце ўвагу, што, калі вы выкарыстоўваеце функцыю, працу якой забяспечвае старонні суб’ект, у тым ліку ваш аператар бесправадной сувязі, гэты пастаўшчык паслуг можа збіраць або атрымліваць звесткі пра вашу Мабільную прыладу (напрыклад, яе IP-адрас і ідэнтыфікатары прылады), запытаную трансакцыю (напрыклад, ваш запыт на куплю або пракат змесціва) і пра выкарыстанне вамі праграмы або сэрвісу. Кампанія Samsung не нясе адказнасці за палітыкі прыватнасці або бяспекі гэтых пастаўшчыкоў. Будзьце асцярожнымі і вывучайце заявы аб прыватнасці, што дзейнічаюць на старонніх вэб-сайтах і сэрвісах, якімі вы карыстаецеся.
Канкрэтныя функцыі
Звярніце ўвагу, што адна або некалькі функцый, апісаных у гэтым Дадатку, могуць быць недаступнымі для вас у залежнасці ад версіі мадэлі вашай прылады, вашага пастаўшчыка паслуг або месца вашага пражывання.

Samsung Health
Праграма Samsung Health, падлучаныя праграмы і звязаныя з імі аксесуары (разам — «Samsung Health») — гэта ўніверсальны памочнік, прызначаны спрыяць здароваму ладу жыцця. Samsung Health дазваляе сачыць за штодзённай актыўнасцю; атрымліваць указанні па дасягненні штодзённых мэт у дачыненні да трэніровак і праходжання прамежных этапаў; а таксама вымяраць такія паказчыкі, як частата пульсу, узроўні SpO2 і стрэсу, і кіраваць імі.
Мэта апрацоўкі даных для сэрвісу Samsung Health — забеспячэнне працы запытанага вамі сэрвісу або функцыі, у тым ліку сэрвісаў сінхранізацыі і рэзервовага капіравання даных для карыстальнікаў уліковых запісаў Samsung account, забеспячэнне аналізу даных і атрымання статыстыкі для паляпшэння вашага самаадчування і ўдасканальвання самога сэрвісу Samsung Health і яго прапаноў. Даныя могуць збірацца або з дапамогай датчыкаў на вашай Мабільнай прыладзе, або калі вы фактычна ўводзіце свае ўласныя даныя ў адпаведную Мабільную прыладу або звязаную праграму ці аксесуар.
Тое, як мы апрацоўваем вашы звесткі, падрабязна апісана ў Апавяшчэнні аб прыватнасці Samsung Health, якое можна прагледзець у меню «Налады» праграмы Samsung Health.

Сацыяльныя функцыі Samsung
«Сацыяльныя функцыі Samsung» (раней — «Палепшаныя функцыі») — гэта набор сэрвісаў, накіраваных на спрашчэнне і паляпшэнне спосабаў, якімі вы можаце абагульваць звесткі і звязвацца з сябрамі.
Зараз з дапамогай даступных функцый можна, напрыклад, абагуліць свой профіль і праглядаць відарысы ад сяброў, а таксама — лёгка абагульваць файлы і змесціва з сябрамі ў Кантактах.
Для працы гэтых функцый нам спатрэбіцца атрымаць вашы імя, нумар тэлефона, звесткі са спіса кантактаў і атрымаць доступ да змесціва, якое вы збіраецеся абагуліць з сябрамі.
У вас ёсць магчымасць адключыць гэтыя функцыі цалкам або выбраць, якімі сэрвісамі вы хочаце карыстацца, для чаго вам трэба перайсці ў «Налады» ўліковага запісу Samsung account на вашай Мабільнай прыладзе або ў праграмах, якія выкарыстоўваюць «Сацыяльныя функцыі Samsung».
Акрамя гэтага, у залежнасці ад таго, як вы вырашыце выкарыстоўваць «Сацыяльныя функцыі Samsung», можна будзе выбраць, якія катэгорыі даных вы будзеце абагульваць і з якімі сябрамі.

Samsung Pay
Samsung Pay — просты і бяспечны спосаб аплачваць куплі дэбетовымі і крэдытнымі картамі з дапамогай сумяшчальнай Мабільнай прылады. Каб выкарыстоўваць Samsung Pay і запусціць працэс рэгістрацыі карты, з вашай Мабільнай прылады ў ваш банк будуць адпраўлены даныя ідэнтыфікацыі і спраўджання. Яны ўключаюць у сябе звесткі пра ўліковы запіс Samsung account і даныя выкарыстання Samsung Pay, звесткі пра прыладу, звесткі пра месцазнаходжанне (дзе вы знаходзіцеся падчас рэгістрацыі карты), калі вызначэнне месцазнаходжання ўключана ў «Наладах», а таксама звесткі пра карту і адрас для выстаўлення рахункаў, і гэта адпраўляецца эмітэнту вашай карты, праходзячы праз нашы серверы. Гэтыя звесткі шыфруюцца вашай Мабільнай прыладай і адпраўляюцца ў ваш банк праз серверы Samsung. Мы ніколі не звяртаемся да даных карты або банкаўскіх даных.
Пасля рэгістрацыі вашай Мабільнай прылады ўсе даныя трансакцый бяспечна перадаюцца паміж вашай Мабільнай прыладай, эмітэнтам і банкам. Гісторыя апошніх трансакцый даступная на вашай Мабільнай прыладзе і вядомая толькі вам, вашаму банку і эмітэнту карты. Мы не збіраем ніякіх звестак пра зробленыя вамі трансакцыі або прыладу ці ўліковы запіс, выкарыстаныя для правядзення трансакцый. Аднак мы можам аб’ядноўваць і рабіць ананімнымі звесткі, сабраныя ў дачыненні да вашых спроб рабіць куплі праз Samsung Pay, — каб разумець, як людзі выкарыстоўваюць Samsung Pay, і мець магчымасць палепшыць гэты сэрвіс, зрабіўшы яго больш зручным і карысным для нашых кліентаў.
Тое, як мы апрацоўваем вашы звесткі, падрабязна апісана ў Апавяшчэнні аб прыватнасці Samsung Pay, якое можна прагледзець у меню «Налады» праграмы Samsung Pay.

Галасавыя сэрвісы
З дапамогай галасавых каманд вы можаце кіраваць сваёй Мабільнай прыладай і карыстацца многімі яе функцыямі.
У залежнасці ад рэгіёна і мадэлі з дапамогай S Voice вы можаце загадваць сваёй Мабільнай прыладзе актываваць пэўныя функцыі, такія як прайграванне песень з плэйліста або ажыццяўленне вэб-пошуку. Акрамя таго, з дапамогай галасавых каманд і Bixby вы можаце кіраваць усім так жа, як пры выкарыстанні сэнсарнага інтэрфейсу. Таксама вы можаце атрымліваць падтрымку па перакладзе з адной мовы на іншую з дапамогай сэрвісу S Translator, дыктаваць памяткі з дапамогай «Галасавой памяткі» або актываваць функцыі падчас кіравання аўтамабілем, для чаго трэба ўключыць рэжым «У машыне» і даваць галасавыя каманды сваёй Мабільнай прыладзе.
Для забеспячэння працы Галасавых сэрвісаў некаторыя галасавыя каманды могуць перадавацца (разам са звесткамі пра прыладу і яе выкарыстанне, уключаючы ідэнтыфікатары прылады) старонняму пастаўшчыку паслуг, які пераўтварае вашы галасавыя каманды ў тэкст. Акрамя таго, кампанія Samsung можа збіраць, а ваша прылада можа запісваць галасавыя каманды і звязаныя тэксты, каб мы маглі забяспечваць працу Галасавых сэрвісаў, а таксама ацэньваць і паляпшаць іх функцыі.

Рэкламны ідэнтыфікатар Samsung
Каб змесціва і рэклама, якія перадаюцца на вашу Мабільную прыладу, былі больш актуальнымі для вас, мы будзем збіраць звесткі пра выкарыстанне вамі вашай Мабільнай прылады і сэрвісаў.
Звесткі пра выкарыстанне вашай Мабільнай прылады, якія збіраюцца ў мэтах паказу дапасаваных маркетынгавых матэрыялаў, будуць звязаны з рандамізаваным непастаянным ідэнтыфікатарам прылады з магчымасцю скіду, які называецца «рэкламным ідэнтыфікатарам Samsung». Рэкламны ідэнтыфікатар Samsung можна ў любы час скінуць, што можна зрабіць на Мабільнай прыладзе ў меню «Налады», і пасля гэтага папярэднія звесткі пра выкарыстанне ў дачыненні да дапасаваных маркетынгавых матэрыялаў будуць адвязаны і адасоблены ад таго, што сабрана пад новым рэкламным ідэнтыфікатарам Samsung. Аднак, калі скінуць рэкламны ідэнтыфікатар Samsung, дапасаваныя маркетынгавыя матэрыялы, якія вы будзеце атрымліваць, могуць не найлепшым чынам адпавядаць вашым асабістым інтарэсам. Таксама можна ў любы час адмовіцца ад атрымання дапасаваных маркетынгавых матэрыялаў, што можна зрабіць на Мабільнай прыладзе ў меню «Налады» адпаведнай праграмы сэрвісу Samsung.
Аднак, нават калі вы адмовіцеся ад атрымання дапасаваных маркетынгавых матэрыялаў, гэта не паўплывае на тое, ці будзеце вы атрымліваць іншыя тыпы рэкламных аб’яў і маркетынгавых матэрыялаў на сваіх Мабільных прыладах. Адзінае адрозненне будзе ў тым, што такія рэкламныя аб’явы не будуць грунтавацца на звестках пра выкарыстанне вашай Мабільнай прылады.
Таксама майце на ўвазе, што Samsung можа па-ранейшаму ў іншых мэтах збіраць звесткі пра выкарыстанне вашай Мабільнай прылады, як апісана ў асноўнай частцы гэтай Палітыкі прыватнасці.

Прадукты кампаніі Samsung для друку і капіравання цяпер уваходзяць у сямейства прадуктаў HP. Звярніцеся да Заявы аб прыватнасці HP, размешчанай па наступнай спасылцы: www.hp.com/go/privacy.


