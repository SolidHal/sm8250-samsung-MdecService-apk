АСОСҲОИ СИЁСАТИ МАХФИЯТИ ГЛОБАЛИИ SAMSUNG


Соҳаи амал
Ин Сиёсати махфият ба ҳамаи дастгоҳҳо, вебсайтҳо ё барномаҳои онлайни Samsung, ки ба ин Сиёсати махфият истинод мекунанд ё пайванд доранд (дар маҷмуъ, “Хидматҳо“) татбиқ карда мешавад. Ин Сиёсати махфият новобаста аз он, ки шумо барои ворид шудан ба Хидматҳои мо аз компютер, телефони мобилӣ, планшет ё телевизор истифода мебаред, татбиқ карда мешавад.

Маълумоте, ки мо ҷамъ мекунем
Мо навъҳои гуногуни маълумоти ба Хидматҳо алоқамандро ҷамъ меорем, аз ҷумла:
•	Маълумоте, ки шумо бевосита ба мо пешниҳод мекунед;
•	Маълумоте, ки мо дар бораи истифодаи Хидматҳо аз ҷониби шумо ҷамъ меорем; ва
•	Маълумоте, ки мо аз манбаъҳои тарафҳои сеюм дарёфт мекунем.
Инчунин, мо метавонем барои ҷамъ овардани маълумоте, ки дар Сиёсати махфият тасвир нашудааст, розигии шуморо дархост намоем.

Истифода ва мубодилаи маълумот
Мо маълумоти ҷамъ кардаамонро барои мақсадҳои зерин баробари воситаҳои дигар истифода мебарем:
•	Пешниҳод кардани Хидматҳое, ки шумо дархост мекунед;
•	Фаҳмидани тарзи истифодаи Хидматҳо аз ҷониби шумо, то ки таҷрибаи шуморо такмил дода тавонем;
•	Пешниҳод кардани муҳтаво ва таблиғоти фармоишӣ; ва
•	Барои мақсадҳои дигар бо розигии шумо.
Мо метавонем маълумоти шуморо бо шахсони зерин мубодила намоем:
•	Ширкатҳои фаръӣ – ширкатҳое, ки аз рӯи соҳибмулкӣ ё идоракунии умумӣ ба Samsung Electronics Co., Ltd. алоқаманд мебошанд.
•	Шарикони тиҷоратӣ - ширкатҳои боэътимоде, ки метавонанд дар бораи маҳсулот ва хидматҳои дилхоҳи шумо маълумот пешниҳод намоянд.
•	Таҳвилгарони хидматҳо - ширкатҳое, ки ба ҷои Samsung ё аз номи он хидматҳо пешниҳод менамоянд.
•	Мақомоти ҳифзи ҳуқуқ - вақте ки аз мо анҷом додани чунин амал талаб карда мешавад ё барои ҳимоя кардани Samsung ва корбарони он.

Маълумоти иловагӣ дар бораи Маҳсулот ва Хидматҳои мушаххас
•	Samsung Mobile
•	Smart TV

Тарзи тамосгирӣ бо мо
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Почтаи электронӣ: Лутфан, ба Хадамоти хизматрасонии муштариёни мо дар https://www.samsung.com ё https://help.content.samsung.com муроҷиат кунед.


СИЁСАТИ МАХФИЯТИ ГЛОБАЛИИ SAMSUNG
Санаи эътибор: 02/01/2018
Samsung Electronics Co., Ltd. ва ширкатҳои пайвастаи мо (“Samsung“, “мо“, “аз они мо“) муҳиммии махфиятро барои мизоҷонамон медонанд ва мо кӯшиш ба харҷ медиҳем, ки оиди тарзи ҷамъ кардан, истифода бурдан, ошкор кардан, интиқол додан ва нигоҳ доштани маълумоти шумо аз ҷонибамон маълумоти равшан таъмин кунем. Ин Сиёсати махфият амалияҳои моро доир ба маълумот шарҳ медиҳад. Ин Сиёсати махфият ба ҳамаи дастгоҳҳо, вебсайтҳо ё барномаҳои онлайни Samsung, ки ба ин Сиёсати махфият истинод мекунанд ё пайванд доранд (дар маҷмуъ, “Хидматҳо“) татбиқ карда мешавад. Ин дастгирии мизоҷон барои чунин дастгоҳҳо, вебсайтҳо ё барномаҳои онлайнро дар бар мегирад.
Бо вуҷуди он, ки ин Сиёсати махфият нисбати ҳамаи Хидматҳои мо татбиқ мешавад, мо инчунин якчанд изофаҳои ҷудогона пешниҳод кардаем, ки дар бораи амалияҳои мо марбут ба Хидматҳои мушаххас маълумоти иловагӣ доранд. Ин изофаҳо нисбати истифодаи Хидматҳои мазкур аз ҷониби шумо татбиқ мешаванд.
Лутфан таваҷҷуҳ намоед, ки новобаста аз истифода бурдани компютер, телефони мобилӣ, планшет, телевизор ё дастгоҳи дигар, Сиёсати махфият барои ворид шудан ба Хидматҳои мо низ татбиқ карда мешавад. Муҳим аст, ки шумо ин Сиёсати махфиятро бодиққат бихонед, чунки ҳар маротибае, ки шумо Хидматҳои моро истифода мебаред, шумо ба амалияҳои мо, ки дар Сиёсати махфият ва изофаҳо оварда шудаанд, розӣ мешавед.
Инчунин муҳим аст, ки шумо мунтазам баргашта, тағйирот ба ин Сиёсати махфиятро тафтиш кунед. Агар мо ба Сиёсати махфият тағйиру илова ворид кунем, шуморо тариқи ҷойгир кардани огоҳӣ дар Хидматҳои дахлдор оид ба тағйироте, ки ба гумони мо муҳим аст, хабардор месозем. Агар баъди аз ҷониби мо ҷойгир карда шудани чунин огоҳӣ Хидматҳои моро дастрас кунед ё истифода баред, шумо ба амалия(ҳо)и дар тағйирот муайян кардашуда розӣ мешавед. Версияи навтарини Сиёсати махфият ҳамеша дар https://account.samsung.com/membership/pp дастрас аст. Вақти тағйироти охирини Сиёсати махфиятро аз “санаи эътибор“-и дар боло овардашуда фаҳмидан мумкин аст.

МО ДАР БОРАИ ШУМО ЧӢ ГУНА МАЪЛУМОТРО ҶАМЪ МЕКУНЕМ?

Маълумоте, ки шумо бевосита пешниҳод мекунед
Баъзе Хидматҳо ба шумо имконият медиҳанд, ки маълумотро ба мо бевосита пешниҳод кунед. Масалан:
• Як қатор Хидматҳои мо ба корбарон имконияти эҷод кардани ҳисобҳо ё профилҳоро медиҳанд. Дар мавриди чунин Хидматҳо, барои танзим кардани ҳисоб ё профил мо метавонем аз шумо хоҳиш намоем, ки дар бораи худ маълумоти муайян пешниҳод кунед. Масалан, ҳангоми эҷод кардани “Samsung account“ шумо метавонед дар бораи худ маълумоти муайян, аз қабили ном ва суроғаи почтаи электронии худро пешниҳод кунед.
• Агар шумо аз мо маҳсул ё хидмати музднок фармоед, барои фармоиши шуморо коркард кардан, мо метавонем ном, маълумот барои тамос, суроға(ҳо)и таҳвил ва биллинг ва маълумоти корти қарзии шуморо дархост кунем.
• Баъзе Хидматҳои мо ба шумо имконият медиҳанд, ки бо одамони дигар муошират кунед. Чунин муошират тавассути системаҳои мо интиқол дода мешавад.

Маълумот дар бораи истифодаи Хидматҳо аз ҷониби шумо
Илова бар маълумоти пешниҳод кардаатон, мо метавонем тавассути нармафзори дохили дастгоҳатон ва усулҳои дигар доир ба истифодаи Хидматҳои мо аз ҷониби шумо маълумот ҷамъ кунем. Масалан, мо метавонем маълумоти зеринро ҷамъ намоем:
• Маълумот дар бораи дастгоҳ – ба монанди модели сахтафзор, рақами IMEI ва идентификаторҳои ягонаи дигари дастгоҳ, суроғаи MAC, суроғаи IP, версияҳои системаи омил ва танзимоти дастгоҳе, ки шумо барои дастрас кардани Хидматҳо истифода мебаред.
• Маълумоти дафтарҳои қайд – масалан, вақт ва давомнокии истифодаи Хидматҳо аз ҷониби шумо, истилоҳҳои дархостҳои ҷустуҷӯи тавассути Хидматҳо дохил кардаатон ва ҳама версия маълумоти дохили файлҳои кукие, ки мо дар дастгоҳатон танзим кардаем.
• Маълумот дар бораи макон – ба мисли сигнали GPS-и дастгоҳ ё маълумот оиди нуқтаҳои дастрасии Wi-Fi-и наздик ва шабакаҳои радиоии пойгоҳӣ, ки метавонанд ҳангоми истифода шудани баъзе Хидматҳо аз ҷониби шумо ба мо интиқол дода шаванд.
• Маълумоти овозӣ – масалан, сабтҳои овози шумо, ки мо метавонем ҳангоми аз ҷониби шумо истифода шудани фармонҳои овозӣ барои идора кардани Хидмат сабт кунем (ва дар серверҳои худ нигоҳ дорем). (Дар хотир доред, ки агар мо бо таҳвилгари берунии хидматҳо ҳамкорӣ кунем, ки аз номи мо хидматҳои табдилдиҳии нутқ ба матнро пешниҳод мекунад, пас ин таҳвилгар метавонад фармонҳои овозии муайянро дарёфт кунад ва нигоҳ дорад.)
• Маълумоти дигар дар бораи истифодаи Хидматҳо аз ҷониби шумо, аз ҷумла барномаҳое, ки шумо истифода мебаред, вебсайтҳое, ки шумо мекушоед ва тарзе, ки шумо бо муҳтавои тавассути Хидматҳо пешниҳодшуда муносибат мекунед.

Маълумот аз манбаҳои берунӣ
Мо метавонем дар бораи шумо аз манбаҳои дастраси умум ва манбаҳои барои харид дастрас (тавре ки қонун иҷозат додааст) маълумот ҷамъ орем, ки метавонем онро бо маълумоти дигаре, ки мо аз шумо ё дар бораи шумо мегирем, ҳамҷоя кунем. Вақте ки шумо бо хидматҳои берунии шабакаҳои иҷтимоӣ пайваст мешавед, мо инчунин метавонем дар бораи шумо аз чунин хидматҳо маълумот ба даст орем.

Маълумоти дигаре, ки мо ҷамъ мекунем
Мо инчунин метавонем дар бораи шумо, дастгоҳи шумо ё истифодаи хидматҳо аз ҷониби шумо ба тавре, ки мо ба шумо дар лаҳзаи ҷамъ овардан шарҳ медиҳем ё ба таври дигар бо розигии шумо, маълумоти дигар ҷамъ орем.
Шумо метавонед навъҳои муайяни маълумотро ба мо пешниҳод накунед (масалан, маълумоте, ки мо ҳангоми қайд кардани “Samsung account“ ҷамъ меорем), аммо ин метавонад ба қобилияти истифода бурдани баъзе Хидматҳо аз ҷониби шумо таъсир расонад.

МО МАЪЛУМОТИ ШУМОРО ЧӢ ТАВР ИСТИФОДА МЕБАРЕМ?
Мо метавонем маълумоти ҷамъовардаамонро барои мақсадҳои зерин истифода барем:
• барои ба қайд гирифтани шумо ё дастгоҳи шумо ба ягон Хидмат;
• барои пешниҳод кардани Хидмат ё хусусияте, ки шумо дархост мекунед;
• барои пешниҳод кардани муҳтавои фармоишӣ ва пешниҳод кардани хидматҳои шахсикунонидашуда дар асоси фаъолияти қаблии шумо дар Хидматҳои мо;
• барои таблиғот, аз ҷумла пешниҳод кардани таблиғоти фармоишӣ, муҳтаво аз сарпарастон ва фиристодани иртиботи таблиғотӣ ба шумо;
• барои баҳогузорӣ ва таҳлили бозор, мизоҷон, маҳсулот ва хидматҳои мо (аз ҷумла, дархост кардани фикру мулоҳизаи шумо оид ба маҳсулот ва хидматҳои мо ва гузаронидани назарсанҷиҳои мизоҷон);
• барои фаҳмидани тарзи истифодаи Хидматҳои мо аз ҷониби одамон, то ки мо тавонем онҳоро беҳтар кунем ва маҳсулоту хидматҳои нав таҳия намоем;
• барои таъмин кардани хидматҳои техникӣ барои дастгоҳи шумо;
• барои гузаронидани лотереяҳои ройгон, мусобиқаҳои мукофотдор ё чорабиниҳои таблиғотӣ мувофиқи талаботи қонун; ва
• барои мақсадҳои дигар бо розигии шумо.
Мо метавонем маълумоти шуморо, аз ҷумла дар Хидматҳо ё дастгоҳҳои гуногун муттаҳид созем ва онро барои мақсадҳои мувофиқи ин Сиёсати махфият истифода барем. Масалан, мо метавонем тафсилоти “Samsung account“-и шуморо дар ҳамаи он Хидматҳое истифода барем, ки “Samsung account“-ро талаб менамоянд. Ё мо метавонем тавсияҳо, муҳтавои фармоишӣ ва хусусиятҳои фардикунонидашудаи худро барои сифати баланди хизматрасонӣ ба шумо дар асоси Хидматҳо пешниҳод намоем. Вобаста аз сабаби муттаҳидсозии иттилоот ва талаботи қонуни татбиқшаванда, унсурҳои идоракунии чунин муттаҳидсозӣ дастрас карда мешаванд, масалан, дар дастгоҳ ё менюҳои танзимоти барнома ё тавассути боздид аз саҳифаҳои веби дахлдор.

МО МАЪЛУМОТИ ШУМОРО БА КӢ ОШКОР МЕКУНЕМ?
Мо бе розигии шумо маълумоти шуморо ба тарафҳои сеюм барои мақсадҳои мустақими маркетингӣ ё тиҷории онҳо ошкор намекунем. Дар баробари ин, мо метавонем маълумоти шуморо ба шахсони ҳуқуқии зерин ошкор кунем:
• Ширкатҳои фаръӣ. Маълумоти шумо метавонад байни ширкатҳои фаръии Samsung барои мақсадҳое, ки дар ин Сиёсати махфият зикр карда шудаанд, мубодила карда шавад. Истилоҳи “ширкатҳои фаръӣ“ ба ширкатҳое таалуқ дорад, ки аз рӯи соҳибмулкӣ ё идоракунии умумӣ ба Samsung Electronics Co., Ltd. алоқаманд мебошанд. Ширкатҳои фаръии мо ширкатҳоеро дар бар мегиранд, ки номи Samsung Electronics доранд. Инчунин, филиалҳо метавонанд дигар ширкатҳоро аз рӯи соҳибмулкӣ ё идоракунии умумӣ дар бар гиранд, ба монанди Samsung SDS.
• Шарикони тиҷоратӣ. Мо инчунин метавонем маълумоти шуморо бо шарикони тиҷории боэътимод, аз ҷумла операторҳои алоқаи мобилӣ мубодила кунем. Ин шахсони ҳуқуқӣ метавонанд маълумоти шуморо барои ба шумо пешниҳод кардани хидматҳои дархосткардаатон ва пешгӯӣ кардани рағбатҳои шумо истифода баранд ва метавонанд ба шумо маводҳои таблиғотӣ ва маводҳои дигар пешкаш намоянд.
• Таҳвилгарони хизматрасониҳо. Мо инчунин метавонем маълумоти шуморо ба ширкатҳое ошкор кунем, ки барои мо ё аз номи мо хидматҳо пешниҳод мекунанд, аз қабили ширкатҳое, ки ба мо барои биллинг кумак мерасонанд ё аз номи мо паёмҳои электронӣ мефиристанд. Қобилияти чунин шахсони ҳуқуқӣ барои истифода бурдани маълумоти шумо ба ҷузъ аз бо мақсади пешниҳод кардани хидматҳо барои мо маҳдуд аст.
• Тарафҳои дигар мувофиқи талаботи қонун ё зарурати муҳофизат кардани Хидматҳои мо. Ҳолатҳое метавонанд ба миён оянд, ки мо дар онҳо маълумоти шуморо ба тарафҳои дигар ошкор кунем:
• барои таъмини риояи қонунгузорӣ ё иҷрои талаботи ҳатмии равандҳои ҳуқуқӣ (масалан, ордери тафтиш ё ҳалномаи дигари суд);
• барои санҷидан ё таъмин кардани риояи сиёсатҳое, ки Хидматҳои моро танзим мекунанд; ва
• барои ҳифзи ҳуқуқҳо, моликият ё амнияти Samsung ё ширкатҳои фаръии мувофиқ, шарикони тиҷорӣ ё мизоҷони мо.
• Тарафҳои дигар вобаста ба амалиётҳои корпоративӣ. Мо метавонем маълумоти шуморо дар доираи муттаҳидшавӣ ё интиқол ё дар ҳолати муфлисшавӣ ба тарафи сеюм ошкор кунем.
• Тарафҳои дигар бо розигӣ ё дастури шумо. Илова бар мавридҳои ошкоркунии дар ин Сиёсати махфият овардашуда, мо метавонем мувофиқи розигӣ ё дархости шумо дар бораи шумо бо тарафҳои сеюм маълумот мубодила кунем.

ИНТИХОБҲОИ ШУМО
Мо доир ба тарзи истифодаи маълумоти шумо аз ҷониби мо интихобҳои гуногун пешниҳод мекунем. Шумо метавонед доир ба гирифтан ё нагирифтани иртиботи таблиғотӣ аз мо тариқи иҷро кардани дастурамалҳои қатъкунии обуна, ки дар дохили иртибот оварда мешаванд, қарор диҳед. Ғайр аз он ва аксар вақт, шумо инчунин метавонед бо тағйир додани танзимоти худ барои Хидматҳои мушаххас ё вақте ки мо ба шумо огоҳии саривақтӣ медиҳем ё бо боздид кардан аз саҳифаҳои веби дахлдор интихобҳо кунед.

МО БАРОИ ЭМИН НИГОҲ ДОШТАНИ МАЪЛУМОТИ ШУМО ЧӢ КОР МЕКУНЕМ?
Мо барои муҳофизат кардани маълумоте, ки дар робита бо Хидматҳо ҷамъ меорем, тадбирҳои асосноки ҷисмонӣ ва техникӣ андешидаем. Аммо дар хотир доред, ки бо вуҷуди чораҳои асосноке, ки мо барои муҳофизат кардани маълумоти шумо меандешем, ягон вебсайт, интиқол тавассути Интернет, системаи компютерӣ ё пайвасти бесим комилан эмин намебошад.

РОЗИГӢ БАРОИ ИНТИҚОЛИ БАЙНАЛМИЛАЛИИ ИТТИЛООТ
Агар ягон Хидматро истифода баред ё дар он иштирок кунед ва/ё ба мо маълумоти худро пешниҳод кунед, шумо ба ҷамъоварӣ, интиқол, нигоҳдорӣ ва коркарди маълумоти худ берун аз кишвари истиқомататон (масалан, Кореяи Ҷанубӣ) мувофиқи ин Сиёсати махфият розӣ мешавед. Дар назар доред, ки қонунҳои муҳофизати иттилоот ва қонунҳои дигари кишварҳое, ки маълумоти шумо метавонад ба онҳо интиқол дода шавад, метавонанд нисбат ба чунин қонунҳои кишвари шумо на он қадар мукаммал бошанд.

ДАСТРАСӢ БА МАЪЛУМОТИ ШУМО
Мувофиқи қонунгузории баъзе кишварҳо, шумо метавонед дорои ҳуқуқи дархост кардани ҷузъиёт оид ба маълумоте, ки мо ҷамъ меорем ва ислоҳ кардани носаҳеҳиҳои чунин маълумот бошед. Ҳама ҳуқуқҳои қонунии корбар бидуни таъсир мемонанд. Агар қонун иҷозат диҳад, мо метавонем аз шумо барои пешниҳод кардани чунин қобилият музди хурд ситонем. Мо метавонем коркарди дархостҳоеро, ки бе асос такроршавандаанд, кори бениҳоят зиёди техникиро талаб мекунанд, махфияти дигаронро вайрон мекунанд, бениҳоят бефоидаанд, ё дархостҳоеро, ки дар қонунгузории маҳаллӣ пешбинӣ нашудаанд, рад кунем. Агар шумо хоҳед, ки ба маълумоти худ дастрасӣ дархост кунед, ба Хадамоти хизматрасонии муштариёни мо дар https://www.samsung.com ё https://help.content.samsung.com муроҷиат кунед.

НИГОҲДОРИИ ИТТИЛООТ
Мо тамоми чораҳои асоснокро меандешем, то ки маълумот дар бораи шумо танҳо то вақти барои коркард зарурӣ ё вақти бештар, агар тибқи ягон шартнома, қонуни татбиқшаванда ё мақсадҳои оморӣ талаб карда шавад, дастрас бошад.

ПАЙВАНДҲО ВА МАҲСУЛОТИ ТАРАФҲОИ СЕЮМ ДАР ХИДМАТҲОИ МО
Хидматҳои мо метавонанд ба вебсайтҳо ва хидматҳои тарафҳои сеюм пайванд дошта бошанд, ки берун аз назорати мо меоянд. Мо барои амният ё махфияти ягон маълумоти аз ҷониби вебсайтҳо ё хидматҳои дигар ҷамъоваршаванда масъул намебошем. Шумо бояд бодиққат бошед ва баёнияҳои махфияти вебсайтҳо ё хидматҳои тарафҳои сеюмеро, ки истифода мебаред, омӯзед.
Инчунин, мо метавонем ба шумо маҳсулот ё хидматҳои муайянеро пешниҳод кунем (масалан, барномаҳое, ки тавассути Galaxy Apps ё Барномаҳо дастрас мебошанд), ки аз ҷониби тарафҳои сеюм таҳия карда шудаанд. Samsung барои чунин маҳсулот ё хидматҳои тарафҳои сеюм масъул намебошад.
Тарафҳои сеюме, ки барои Хидматҳои мо муҳтаво, таблиғот ё функсияҳо пешниҳод мекунанд
Баъзе муҳтаво, таблиғот ва функсияҳо дар Хидматҳои мо метавонанд аз ҷониби тарафҳои сеюм пешниҳод карда шаванд, ки бо мо марбут нестанд. Масалан:
• Мо ба шумо имконият медиҳем, ки муҳтавои видеоии аз ҷониби таҳвилгарони муҳтаво пешниҳодшуда тамошо кунед;
• Тарафҳои сеюм барномаҳоеро таҳия мекунанд, ки мо тавассути Galaxy Apps ё Барномаҳо дастрас менамоем;
• Баъзе тарафҳои сеюм метавонанд таблиғот пешкаш кунанд ё назорат кунанд, ки кадом таблиғот аз ҷониби корбарон дида мешавад, мунтазамияти дида шудани чунин таблиғот ва амалҳои корбаронро дар мавриди чунин таблиғот пайгирӣ кунанд; ва
• Мо ба шумо имконият медиҳем, ки маводҳои муайяни дохили Хидматҳоро бо дигарон тавассути хидматҳои шабакаҳои иҷтимоӣ, аз қабили Facebook, Twitter, Google+ ва LinkedIn мубодила кунед.
Ин тарафҳои сеюм метавонанд дар бораи истифодаи Хидматҳо аз ҷониби шумо маълумот ҷамъ кунанд ё ба даст оранд, аз ҷумла тариқи истифодаи файлҳои куки, миноҳо ва технологияҳои шабеҳ, ва ин маълумот метавонад дар давоми муддати тӯлонӣ ҷамъ оварда шавад ва бо маълумоти дар вебсайтҳо ва хидматҳои онлайни дигар ҷамъ овардашуда муттаҳид карда шавад. Samsung ҷамъоварии иттилоот ва амалияҳои истифодаи ин ширкатҳоро назорат намекунад. Баъзе аз ин ширкатҳо дар барномаҳои соҳавии махсус иштирок мекунанд, ки барои таъмин кардани мизоҷон бо имкониятҳои интихоб оид ба гирифтани таблиғоти ҳадафнокро пешбинӣ менамоянд. Барои гирифтани маълумоти бештар, ба вебсайти Network Advertising Initiative “http://networkadvertising.org“ ва вебсайти Digital Advertising Alliance “http://www.aboutads.info/“ гузаред.
Агар шумо бо ягон хидмати шабакаи иҷтимоӣ пайваст шавед, мо метавонем аз хидмати мазкур маълумоти санҷиши ҳаққонияти шуморо, барои имкони ворид шудани шумо ва инчунин, маълумоти дигареро, ки шумо гирифтани онро ҳангоми пайваст шудан бо чунин хидматҳо ба мо иҷозат медиҳед, ба даст орем ва нигоҳ дорем.
Инчунин, ба назар гиред, ки агар шумо дар дастгоҳи аз ҷониби одамони дигар истифодашаванда бо шабакаи иҷтимоие пайваст шавед, он корбарони дигар метавонанд маълумотеро, ки дар робита бо ҳисоби шумо дар ҳамон хидмат(ҳо)и шабакаи иҷтимоӣ нигоҳ дошта мешаванд ё намоиш дода мешаванд, бубинанд.

КУКИҲО, МИНОҲО ВА ТЕХНОЛОГИЯҲОИ МОНАНД
Мо ва инчунин тарафҳои сеюми муайян, ки дар Хидматҳои мо муҳтаво, таблиғот ё функсияҳои дигар пешниҳод мекунанд, метавонем дар қисмҳои муайяни Хидматҳои худ кукиҳо, миноҳо ва технологияҳои дигарро истифода барем.

Кукиҳо
Кукиҳо файлҳои хурде мебошанд, ки дар компютер, ТВ, телефони мобилӣ ё дастгоҳи дигари шумо дар таркибашон маълумот нигоҳ медоранд. Онҳо ба тарафе, ки кукиҳоро дар дастгоҳи шумо ҷойгир кардааст, барои шинохтани шумо дар вебсайтҳо, хидматҳо, дастгоҳҳо ва/ё сеансҳои браузер имконият медиҳанд. Кукиҳо барои мақсадҳои зиёди муфид хизмат мекунанд. Масалан:
• Кукиҳо метавонанд ному пароли воридшавии шуморо дар хотир гиранд, то шумо ҳар дафъае, ки ба хидмат ворид мешавед, ному пароли худро ворид накунед.
• Кукиҳо ба мо ва тарафҳои сеюм барои фаҳмидани он, ки кадом қисмҳои Хидматҳои мо маъмултаринанд, кумак мерасонанд, чунки онҳо ба мо барои муайян кардани саҳифаҳо ва хусусиятҳое, ки мизоҷон дастрас мекунанд, ва давомнокии ҳузури онҳо дар саҳифаҳо кумак мерасонанд. Тариқи омӯхтани чунин маълумот, қобилияти мо барои мутобиқ кардани Хидматҳо ва таъмин кардани таҷрибаи беҳтар барои шумо бештар мешавад.
• Кукиҳо ба мо ва тарафҳои сеюм барои фаҳмидани он, ки шумо кадом таблиғотро дидаед, кумак мерасонанд, то як таблиғот ба шумо ҳар дафъа ҳангоми дастрас кардани Хидматҳо такроран нишон дода нашавад.
• Доир ба истифодаи Хидматҳо ва вебсайту барномаҳои дигар маълумот ҷамъ карда, кукиҳо ба мо ва тарафҳои сеюм барои таъмин кардани шумо бо муҳтаво ва таблиғот мувофиқ кумак мерасонанд.
Вақте ки шумо барои дастрас кардани Хидматҳо аз браузери Интернет истифода мебаред, шумо метавонед браузери худро барои қабул кардани ҳамаи кукиҳо, рад кардани ҳамаи кукиҳо ё огоҳ кардани шумо ҳангоми фиристода шудани кукиҳо танзим кунед. Браузерҳо гуногунанд, бинобар ин, барои тарзи тағйир додани танзимоти кукиҳоро фаҳмидан, менюи “Кумак“-и браузери худро бубинед. Системаи омили дастгоҳи шумо метавонад воситаҳои иловагии идоракунии кукиҳоро дошта бошад.
Дар баробари ин, дар назар доред, ки баъзе Хидматҳо метавонанд барои кор бо истифодаи кукиҳо таҳия шуда бошанд ва ғайрифаъол кардани кукиҳо метавонад ба қобилияти истифодаи чунин Хидматҳо ё қисмҳои муайяни онҳо аз ҷониби шумо таъсир расонад.

Захирагоҳи маҳаллии дигар
Мо ва баъзе тарафҳои сеюм метавонем дар робита бо Хидматҳои худ навъҳои дигари технологияҳои захирагоҳи маҳаллиро, аз қабили Local Shared Objects (инчунин файлҳои “кукиҳои Flash“ номида мешаванд) ва захирагоҳи маҳаллии HTML5, истифода барем. Ин технологияҳо ба кукиҳои дар боло зикршуда монанд мебошанд, чунки онҳо низ дар дастгоҳи шумо нигоҳ дошта мешаванд ва метавонанд барои нигоҳ доштани маълумоти муайян дар бораи фаъолият ва танзимоти шумо истифода бурда шаванд. Дар баробари ин, ин технологияҳо нисбат ба кукиҳои стандартӣ қисмҳои дигари дастгоҳи шуморо истифода мебаранд ва ҳамин тариқ эҳтимол аст, ки шумо онҳоро бо истифодаи абзор ва танзимоти стандартии браузерҳо идора карда натавонед. Барои гирифтани маълумоти бештар дар бораи тарзи ғайрифаъол ё нест кардани маълумоти дохили кукиҳои Flash, ин ҷоро зер кунед “http://helpx.adobe.com/flash-player/kb/disable-local-shared-objects-flash.html“.

Миноҳо
Инчунин, мо ва баъзе тарафҳои сеюм метавонем барои интиқол додани маълумот аз дастгоҳи шумо ба сервер технологияҳоеро истифода барем, ки миноҳо (ё “пикселҳо“) номида мешаванд. Миноҳо дар муҳтавои онлайн, видеоҳо ва паёмҳои электронӣ дарунсохт карда мешаванд ва ба серверҳо имконият медиҳанд, ки навъҳои муайяни иттилоотро аз дастгоҳи шумо бихонанд, бидонанд, ки шумо муҳтавои муайян ё паёми электронии муайянро намоиш додаед, вақт ва санаи намоиш дода шудани мино ва суроғаи IP-и дастгоҳи шуморо муайян кунанд. Мо ва баъзе тарафҳои сеюм миноҳоро барои як қатор мақсадҳо истифода мебарем, аз ҷумла барои таҳлили истифодаи Хидмат аз ҷониби шумо ва (дар якҷоягӣ бо кукиҳо) барои пешниҳод кардани муҳтаво ва таблиғоти барои шумо мувофиқтар.
Бо дастрас кардан ва истифода бурдани Хидматҳои мо, шумо барои нигоҳдории кукиҳо, технологияҳои захирагоҳи маҳаллии дигар, миноҳо ва маълумоти дигар дар дастгоҳи худ розӣ мешавед. Инчунин, шумо барои дастрасии мо ва тарафҳои сеюми дар боло зикршуда ба чунин кукиҳо, технологияҳои захирагоҳи маҳаллӣ, миноҳо ва маълумот розӣ мешавед.

МАЪЛУМОТИ БЕШТАР
Агар шумо ягон саволи мушаххас дошта бошед, ба мо дар суроғаи зерин муроҷиат намоед:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Почтаи электронӣ: Лутфан, ба Хадамоти хизматрасонии муштариёни мо дар https://www.samsung.com ё https://help.content.samsung.com муроҷиат кунед.


ОГОҲӢ ОИДИ МАХФИЯТ БАРОИ ХИДМАТИ ФАРМОИШДИҲӢ
Барои Хидмати фармоишдиҳиро истифода бурдан, шумо бояд “Samsung account“ дошта бошед. Сиёсати махфияти мо, ки дар https://account.samsung.com/membership/pp (“Сиёсати махфияти Samsung“) ҷойгир аст, нисбат ба истифодаи “Samsung account“-и шумо ва Хидмати фармоишдиҳӣ аз ҷониби шумо, татбиқ карда мешавад. Ин Огоҳӣ оиди махфият дар бораи тарзи ҷамъоварӣ, истифода, мубодила ва нигоҳ дошта шудани маълумоти шахсии шумо дар робита бо Хидмати фармоишдиҳӣ тафсилоти иловагӣ таъмин мекунад ва бояд дар якҷоягӣ бо Сиёсати махфияти Samsung хонда шавад. Дар сурати ҳар версия номутобиқатӣ ё ихтилоф байни шартҳои ин Огоҳӣ оиди махфият ва Сиёсати махфияти Samsung шартҳои ин Огоҳӣ оиди махфият бартарӣ хоҳанд дошт.

Хидмати фармоишдиҳӣ чист?
Дастгоҳҳо, барномаҳо ва хидматҳои Samsung (ҳар кадомаш “Хидмат“ ва дар маҷмуъ “Хидматҳо“) барои пешниҳод кардани хидматҳои фармоишӣ тавассути пешгӯии хоҳишу эҳтиёҷот ба таври бошууру зеҳнӣ таҳия шудаанд. Хидмати фармоишдиҳии Samsung дар асоси маълумоти дар бораи шумо дарёфтшуда ва истифодаи Хизматрасониҳо аз ҷониби шумо, таҷрибаи такмилёфтаи корбарон, аз ҷумла муҳтавои фармоишӣ ва тавсияҳоро пешниҳод мекунад. Масалан, вақте ки шумо хидмати шинохтагирии овози Samsung-ро истифода мебаред, Хидмати фармоишдиҳӣ тариқи пешниҳод кардани маслиҳатҳо ва маълумоти барои шумо фармоиш додашуда ё мусиқиеро, ки дар рӯзҳои боронӣ гӯш мекардед ба хотир гирифта ва онро дертар ба шумо тавсия карда, таҷрибаи истифодаи Хизматрасониҳоро барои шумо такмил дода метавонад. Илова бар ин, агар шумо фармон диҳед, ки “Вақте ки ман ба хона наздик мешавам, ба ман хотиррасон кун, ки як шиша об бихарам“, Хидмати фармоишдиҳӣ метавонад фармонро дар хотир дорад ва вақте ки шумо ба хона наздик мешавед, ба шумо хотиррасон кунад, ки як шиша об бихаред.

Хидмати фармоишдиҳӣ кадом намуди маълумотро дар бораи шумо ҷамъ карда метавонад?
Чӣ қадар Хидмати фармоишдиҳӣ шуморо фаҳмад ва дар бораи шумо омӯзад, ҳамон қадар зудтар ва дурусттар ба шумо муҳтаво ва маълумоти фармоишӣ пешниҳод мекунад. Хидмати фармоишдиҳӣ барои ба фаҳмидани манфиатҳо, афзалиятҳо ва макони шумо мусоидат кардан таҳия карда шудааст ва маълумот дар бораи шуморо бо роҳҳои мухталиф, аз ҷумла бо роҳҳои зерин ҷамъ ва таҳлил мекунад:
•	Маълумот оиди дастгоҳ. Хидмати фармоишдиҳӣ маълумоти мушаххаси муайянкунандаи дастгоҳи шумо, маълумот дар бораи танзимот (ба монанди забон ва танзимоти банд), маълумот оиди ҳолат (ба мисли пайвастҳо бо дастгоҳҳои дигар) ва дигар маълумоти марбут ба дастгоҳҳои шуморо ҷамъ карда метавонад. Инчунин Хидмати фармоишдиҳӣ метавонад барномаҳои дар дастгоҳи шумо насб кардашуда ё айни ҳол фаъолро муайян кунад. Илова бар ин, Хидмати фармоишдиҳӣ метавонад маълумот дар бораи тарз, вақт ва давомнокии истифодаи дастгоҳҳои ба “Samsung account“-и шумо пайваста аз ҷониби шумо, аз ҷумла оиди истифодаи Хизматрасониҳо ва барномаҳо ва хидматҳои тарафҳои сеюм дар дастгоҳҳои мазкур ҷамъ кунад (ба монанди рӯйхати барномаҳои дохили дастгоҳҳои шумо, мусиқии дар дастгоҳҳои шумо пахшшуда, вебсайтҳое, ки шумо ташриф меоред, ва ҷустуҷӯҳои шумо).
•	Маълумот дар бораи мусиқӣ ва суратҳои шумо. Хидмати фармоишдиҳӣ маълумот, ба монанди номҳои сурудҳо, жанрҳо ва ҳунармандони мусиқии қаблан пахшшуда ё захира кардашуда, ва маълумот дар бораи суратҳои шумо, ба монанди вақтҳо ва маконҳоеро, ки дар онҳо суратҳои захира кардаи шумо гирифта шуданд, ҷамъ карда метавонад.
•	Тамосҳо ва иттилооти алоқа. Хидмати фармоишдиҳӣ метавонад рӯйхати тамосҳои шуморо дастрас кунад ва таърихи зангҳову паёмҳои матнии баромад ва даромадро ҷамъ ва таҳлил кунад, то ки ба шумо хизматрасониҳо, ба монанди муайян кардани муносибати шумо бо дигарон (масалан, оила ва дӯстони шумо), тамосҳои муҳими шумо, ки бо шумо зуд-зуд дар тамос мешаванд, инчунин усули писандидаи тамосгирии шуморо пешниҳод намояд; то ки маълумот дар бораи тамосҳои муҳими шуморо (масалан, зангҳои беҷавоб) намоиш диҳад ва тамосҳоеро ёбад, ки шумо ҳангоми истифодаи шинохтани овоз ба онҳо муроҷиат мекунед.
•	Маълумоти тақвим. Хидмати фармоишдиҳӣ метавонад тақвими дастгоҳи шуморо дастрас кунад ва барои омӯхтани афзалиятҳо, сабт кардани ҳодисаҳои махсус ва муайян кардани макони шумо иттилооти тақвими шуморо ҷамъ ва таҳлил кунад.
•	Таърихи тамошои Интернет. Хидмати фармоишдиҳӣ метавонад таърихи тамошои Интернетро (ба монанди вебсайтҳои кушодашуда, калидвожаҳои ҷустуҷӯ ва хатчӯбҳо) дастарс кунад, онро ҷамъ ва таҳлил кунад, то ки шавқҳо ва афзалиятҳои шуморо омӯзад; натиҷаҳои мувофиқтари ҷустуҷӯ нишон диҳад ва маълумоти мувофиқтаринро дар контекстҳои гуногун пешниҳод намояд; ва ба шумо хизматрасониҳои дигарро, тавре ки дар ин Огоҳӣ оиди махфият тавсиф дода шудаанд, пешниҳод кунад. Таърихи ҷустуҷӯи шумо аз тамошои Интернет, ки дар реҷаи Махфӣ (реҷаи Инкогнито ё Махфӣ) гузаронида шудааст, ҷамъ карда намешавад.
•	Маълумот дар бораи Макон. Хидмати фармоишдиҳӣ метавонад макони ҷуғрофии дақиқи дастгоҳи шумо ва дигар маълумоти марбут ба макони шуморо мунтазам тавассути сигналҳои GPS, Bluetooth ва Wi-Fi ва дигар технологияҳову иттилоотро барои мақсадҳои муайян, ба монанди пешниҳод намудани огоҳиҳо дар асоси макон ё маълумоти дархостии шумо, дастрас кунад, онҳоро ҷамъ ва таҳлил кунад. Барои он, ки Хидмати фармоишдиҳӣ маълумоти марбут ба макони ҷуғрофиро ҷамъ кунад, танзимоти Макон дар дастгоҳи шумо бояд фаъол бошад. Бинобар ин, дар баъзе мавридҳо Хидмати фармоишдиҳӣ метавонад дархост кунад, ки шумо танзимоти Маконро фаъол кунед.
•	Иттилооти Samsung account, Профили ман ва Хидматҳои Samsung. Хидмати фармоишдиҳӣ метавонад малумоти дар Samsung account захирашуда ё бо он алоқамандро (ба монанди ID-и Samsung account, маълумот барои тамос, ном, санаи таваллуд ва ҷинси шумо), инчунин маълумоти дар профили Ман ба қайд гирифташударо ҷамъ ва таҳлил намояд. Хидмати фармоишдиҳӣ инчунин метавонад маълумоти ба истифодаи Хизматрасониҳо марбутро, ба монанди таърихи истифодаи барномаҳои Samsung, фармонҳои овозии шумо, ки тавассути хидмати шинохтагирии овоз дода мешаванд, огоҳиҳои дар Reminder танзимшуда ва иттилооти обу ҳавои ба шумо пешниҳодшуда, ҷамъ ва таҳлил кунад.
•	Маълумоти марбут ба барномаҳо ва Хидматҳои пайваст кардашудаи тарафҳои сеюм. Ба Хидмати фармоишдиҳӣ барои ба барнома ё хидмати тарафи сеюм пайваст шудан иҷозат дода, шумо метавонед ба он имконият диҳед, ки бо иттилооти марбут ба истифодаи ин барномаҳо ва хизматрасониҳои тарафҳои сеюм ба шумо хусусиятҳои фармоишӣ пешниҳод кунад.

Илова бар маълумоти дар боло зикршуда, Хидмати фармоишдиҳӣ инчунин метавонад дар бораи шумо, дастгоҳҳову барномаҳои шумо ва истифодаи Хизматрасониҳо аз ҷониби шумо ба тавре, ки мо ба шумо дар лаҳзаи ҷамъ овардан шарҳ медиҳем ё ба таври дигар бо розигии шумо, маълумот ҷамъ кунад. Хидмати фармоишдиҳӣ дар робита бо тарзи истифода ва таҳлили баъзе намудҳои маълумоти шахсӣ аз ҷониби Хидмати фармоишдиҳӣ, ба мисли таърихи зангҳо ва паёмҳои матнӣ, иттилоот оиди макони ҷуғрофӣ ва таърихи тамошои интернет, интихобҳо пешниҳод мекунад. Инчунин Хидмати фармоишдиҳӣ ба шумо имконият медиҳад, ки аз истифода шудани маълумоти шахсии шумо аз ҷониби Хидмати фармоишдиҳӣ барои мақсадҳои таблиғотӣ даст кашед. Барои маълумоти бештар, лутфан, қисмати “Ҳуқуқҳо ва интихобҳои шумо“-ро дар поён бинед.

Маълумоти ҷамъ кардашуда чӣ тавр истифода бурда мешавад?
Хидмати фармоишдиҳӣ маълумоти дар боло зикршударо тавассути системаи худкор таҳлил мекунад ва иттилооти таҳлилшударо ба Хизматрасониҳо ва барномаҳои тарафҳои сеюм, ки шумо иҷозат додаед, барои мақсадҳои зерин пешниҳод мекунад:
•	барои пешниҳод кардани муҳтавои фармоишӣ ва маълумот;
•	барои таҳлил кардани усулҳои пешниҳоди Хидматҳои беҳтар ба шумо;
•	барои такмил додан ва таҳия кардани Хидматҳо;
•	барои намоиш додани таблиғоти фармоиш додашуда дар бораи маҳсулот ва хидматҳое, ки шояд шумо ба онҳо шавқ дошта бошед; ва
•	бо розигии алоҳида, барои дар тамос шудан бо шумо тавассути почтаи электронӣ ва огоҳии Push оид ба маҳсулот ва хидматҳои аз ҷониби Samsung ва тарафҳои сеюм пешниҳод кардашуда, ки мувофиқи манфиатҳои шумо махсус карда шудаанд.
Шумо метавонед ҷамъоварӣ ва истифодаи баъзе маълумотро, ки дар қисмати “Ҳуқуқҳо ва интихобҳои шумо“ дар поён шарҳ дода шудааст, қатъ намоед. Дар хотир доред, ки чун баъзе маълумот барои ҳар як Хизматрасонӣ барои ба шумо Хидмати фармоишдиҳиро пешниҳод кардан лозим аст, таҷрибаи муносиби корбар танҳо дар сурате таъмин карда мешавад, ки шумо ба Хидмати фармоишдиҳӣ иҷозат диҳед, то ки ба ҳамаи маълумот дастрасӣ дошта бошад.

Таблиғоти фармоишӣ ва маркетинги бевосита
Хидмати фармоишдиҳӣ метавонад маълумот дар бораи истифодаи Хизматрасониҳо аз ҷониби шумо ва фаъолиятҳои онлайни шумо бо мурури вақт ва дар вебсайтҳою барномаҳои тарафҳои сеюм, инчунин дар дастгоҳҳо ҷамъ, таҳлил ва мубодила кунад, то ки ба шумо чунин таблиғот ва иртиботи маркетинги бевосита (дар маҷмуъ, “Таблиғот“) дар бораи маҳсулот ва хизматрасониҳои аз ҷониби Samsung ва тарафҳои сеюм пешниҳодшударо пешниҳод кунад, ки мувофиқи манфиатҳои шумо таҳия шудаанд. Агар аз тарафи қонуни татбиқшаванда талаб карда шавад, пас мо розигии шуморо ҷиҳати коркарди маълумоти шахсии шумо барои мақсадҳои маркетинги бевосита ба даст меорем. Шумо метавонед дар танзимоти “Samsung account“-и худ ба Профили ман > менюи Идора кардани Samsung account гузашта ва “Таблиғот бо истифодаи Хидмати фармоишдиҳӣ“-ро хомӯш карда, аз истифода шудани ин маълумот аз ҷониби Хизматрасониҳо барои таблиғоти фармоишӣ дасткашӣ кунед. Лутфан, таваҷҷуҳ намоед, ки ғайрифаъол кардани ин имкон ҳамаи Таблиғоти (аз ҷумла таблиғоти фармоишӣ) аз ҷониби Samsung пешниҳод кардашударо қатъ намекунад. Агар шумо барои гирифтани Таблиғот аз дигар Хидматҳо розӣ шуда бошед, гирифтани чунин Таблиғот аз Samsung метавонад қатъ нашавад. Барои оиди тарзи қатъ кардани чунин Таблиғот аз дигар Хидматҳо маълумоти бештар гирифтан, ба менюи Танзимоти Хидмати мувофиқ гузаред.

Маълумоти аз ҷониби Хидмати фармоишдиҳӣ дарёфтшударо чӣ тавр нест кардан мумкин аст?
Маълумоти аз ҷониби Хидмати фармоишдиҳӣ ҷамъ ва таҳлил кардашуда баъди нест карда шудани “Samsung account“-и шумо нест карда мешавад. Инчунин шумо метавонед несткунии категорияҳои мушаххаси иттилооти аз ҷониби Хидмати фармоишдиҳӣ ҷамъ ва таҳлил кардашударо дар вақти дилхоҳ, ҳатто пеш аз нест кардани “Samsung account“-и худ, тавассути менюи Танзимоти махфият дар “Samsung account“-и худ, дархост намоед. Лутфан, таваҷҷуҳ намоед, ки дар баъзе ҳолатҳо ба таври пурра нест кардани маълумоти дар серверҳои мо захира кардашуда метавонад каме вақтро гирад.

Агар ман маълумоти аз ҷониби Хидмати фармоишдиҳӣ ҷамъ кардашударо нест кунам ё ҷамъкунии баъзе маълумот аз ҷониби Хидмати фармоишдиҳиро қатъ кунам, пас чӣ рух медиҳад?
Агар шумо маълумоти ҷамъ кардашударо нест кунед, пас саҳеҳӣ ва/ё сифати муҳтавои фармоиш додашудае, ки ба шумо аз ҷониби Хидмати фармоишдиҳӣ пешниҳод карда мешавад, метавонад кам шавад. Ғайр аз он, баъзе хусусиятҳои фармоишдиҳӣ метавонанд маълумотеро талаб намоянд, ки шумо нест кардед ё дастрасии Хидмати фармоишдиҳиро ба он рад кардед ва барқарор кардани гирифтани он хусусиятҳо танҳо дар сурате имконпазир шуда метавонад, ки Хидмати фармоишдиҳӣ иҷозат дода шавад, то ки маълумоти дахлдорро дубора ҷамъ намояд ва истифода барад.

Мо маълумоти шахсии шуморо ба кӣ ошкор мекунем?
Мо тавассути Хидмати фармоишдиҳӣ маълумоти шахсии шуморо ба тарафҳои сеюм, ба ғайр аз мавридҳои дар ин Огоҳӣ оиди махфият ва Сиёсати махфияти Samsung шарҳ додашуда, ифшо намекунем. Мо метавонем маълумоти шахсии шуморо бо ширкатҳои пайваста ва фаръии худ, инчунин таҳвилгарони берунии хизматрасониҳо, ки ба пешниҳод кардани Хидмати фармоишдиҳӣ мусоидат мекунанд, мубодила кунем.

Мо маълумоти шахсии шуморо чӣ тавр муҳофизат мекунем
Мо чораҳои бехатарии маъмурӣ, техникӣ ва ҷисмониеро меандешем, ки барои муҳофизати маълумоти шахсӣ, ки мо тавассути Хидматҳо ва Хидмати фармоишдиҳӣ ба даст меорем, аз вайроншавӣ, дахолат, гумшавӣ, тағйирдиҳӣ, дастрасӣ, ифшо ё истифодаи ғайриқонунӣ ё беиҷозат, тарҳрезӣ шудаанд.

Ҳуқуқҳо ва интихобҳои шумо
Samsung интихобҳои шуморо эҳтиром мекунад ва сайъю кӯшиш мекунад, ки ба шумо роҳҳои гуногун барои идоракунии маълумоти шуморо пешниҳод намояд. Шумо метавонед дар вақти дилхоҳ Хидмати фармоишдиҳиро тавассути имкони “Хидмати фармоишдиҳӣ“ дар менюи Танзимоти Samsung account ғайрифаъол кунед, ки дар ин сурат Samsung пешниҳоди муҳтавои фармоишӣ ва маълумот, инчунин ҷамъ ва таҳлил карда шудани маълумоти шумо аз ҷониби Хидмати фармоишдиҳиро боз медорад. Илова бар ин, агар шумо танзимотеро тағйир диҳед, ки дар боло дар қисмати “Таблиғоти фармоишӣ ва маркетинги бевосита“ шарҳ дода шудааст, маълумоти аз ҷониби Хидмати фармоишдиҳӣ ҷамъ ва таҳлил кардашуда метавонад дигар барои мақсадҳои таблиғот истифода бурда нашавад.

Ба замми ин, шумо метавонед категорияҳои маълумотеро мушаххас кунед, ки Хидмати фармоишдиҳӣ метавонад онро ҷамъ ва таҳлил намояд, инчунин дастгирии Хидмати фармоишдиҳӣ ба баъзе Хидматҳоро. Вале, қарорҳои минбаъда ба маълумоте, ки аллакай аз ҷониби Хидмати фармоишдиҳӣ ҷамъ ва таҳлил карда шудааст, таъсир намерасонанд ва ғайрифаъол кардани Хидмати фармоишдиҳӣ боиси нест карда шудани маълумоти қаблан аз ҷониби Хидмати фармоишдиҳӣ ҷамъ ва таҳлил кардашуда намегардад. Ҳатто агар Хидмати фармоишдиҳиро ғайрифаъол кунед, шумо ҳанӯз ҳам хусусиятҳои пешфарзи аз ҷониби ҳар як Хизматрасонӣ пешниҳод мешударо истифода бурда метавонед. Шумо метавонед вариантҳои гуногуни дар поён зикргардидаро интихоб кунед:

•	Барои тағйир додани танзимоти Хидмати фармоишдиҳӣ дар ҳар як дастгоҳи ба Samsung account ба қайд гирифташуда, лутфан, зеринро иҷро кунед: 
- Смартфонҳо/Планшетҳо: Танзимот > Абр ва ҳисобҳо > Ҳисобҳо > Samsung account > Махфият > Хидмати фармоишдиҳӣ
•	Барои тағйир додани танзимоти Хидмати фармоишдиҳӣ барои ҳамаи дастгоҳҳои ба Samsung account ба қайд гирифташуда, лутфан, зеринро иҷро кунед:
- вебсайт: https://account.samsung.com > Танзимоти маълумоти шахсӣ
- Смартфонҳо/Планшетҳо: Танзимот > Абр ва ҳисобҳо > Ҳисобҳо > Samsung account > Профили ман > Идора кардани Samsung account > Хидмати фармоишдиҳӣ

Танзимоти мушаххаси дар боло буда метавонад таҳти тағйирёбӣ бо тамғаҳои дастгоҳҳои навсозӣ кардашуда ё нави дастгирикунандаи Хидмати фармоишдиҳӣ қарор гирад. Лутфан, таваҷҷуҳ намоед, ки таҷрибаи фармоишии корбарон метавонад дар натиҷаи ғайрифаъол кардани Хидмати фармоишдиҳӣ тағйир ёбад.

Мувофиқи қонуни татбиқшаванда шумо метавонед ҳуқуқ дошта бошед, ки маҳдудкунии коркарди маълумоти шахсии худро дархост кунед ё ба он эътироз намоед, инчунин дастрасӣ ба ва ислоҳкунии маълумоти шахсии худро дархост намоед. Дархостҳо тавассути Хадамоти хизматрасонии муштариёни мо ба https://help.content.samsung.com ирсол карда мешавад.


СИЁСАТИ МАХФИЯТИ ГЛОБАЛИИ SAMSUNG - ИЗОФА БАРОИ SMART TV
Хидмати Smart TV-и Samsung маҷмуи хусусиятҳоеро пешниҳод мекунад, ки муҳтавои видеоии такмилёфта, таҷрибаҳои фармоишии телевизион, хидмати пайвастшавиҳо ба шабакаҳои иҷтимоӣ, инчунин имконияти идоракунӣ ва ҳамкорӣ бо Smart TV-и худ бо фармонҳои овозиро пешниҳод мекунад. Мо маълумотро тавассути Smart TV-и шумо ва дастгоҳҳои бо Smart TV-и шумо пайваст тавре, ки дар Сиёсати махфияти глобалии Samsung шарҳ дода шудааст, ҷамъ мекунем, истифода мебарем, мубодила менамоем ва нигоҳ медорем. Ин Изофа маълумоти иловагиро дар бораи амалияҳои махфияти баъзе хусусиятҳои Smart TV пешниҳод мекунад.

Smart TV тавре тарҳрезӣ шудааст, ки ба шумо имконияти ба осонӣ ёфтан ва дастрасӣ пайдо кардан ба барномаҳои телевизионӣ ва муҳтавои дигарро медиҳад. Масалан, шумо метавонед ба маълумот дар бораи барномаҳои телевизионии мустақим, ки аз ҷониби оператори телевизиони ноқилӣ ё моҳворавӣ ба шумо пешниҳод карда мешаванд, инчунин ба муҳтавои видеоии аз рӯи дархост, ки аз ҷониби таҳвилгарони муҳтавои тарафҳои сеюм тавассути барномаҳои телевизионии ҷустуҷӯшаванда, ки дар Smart TV-и шумо намоиш дода мешаванд, дастрасӣ пайдо кунед.
Дар мавриди барномаҳои телевизионӣ, қисман вобаста ба индекси почтаи шумо мо муайян мекунем, ки кадом муҳтаво барои шумо дастрас аст. Илова бар ин, Smart TV ба шумо мусоидат мекунад, ки тавассути ҷудокунии барномаҳо ва муҳтавое, ки эҳтимолан шавқи шуморо меоранд ё пешниҳоди хидматҳои иловагие, ки таҷрибаи тамошои шуморо беҳтар мекунанд, муҳтавои бо шумо бештар алоқаманди дигари Smart TV-ро ёбад ва пешкаш намояд. Мо ин тавсияҳо ва хидматҳои иловагиро дар асосҳои зерин пешкаш менамоем:
• Маълумот дар бораи муҳтавое, ки шумо тамошо, харидорӣ, боргирӣ ё тавассути барномаҳои Samsung дар Smart TV-и худ ё дастгоҳҳои дигар пахш (ҷорӣ) кардед (Барои маълумот дар бораи тамошои ТВ, лутфан, дар поён қисмати “Хидматҳои маълумот дар бораи тамошо“-ро бинед);
• Маълумот дар бораи барномаҳое, ки шумо ба онҳо тавассути Smart TV дастрасӣ пайдо кардед;
• Маълумот дар бораи зеркуниҳои “Маъқул“, “Маъқул накардан“, “Ҳозир тамошо кардан“ ва тугмаҳои дигари Smart TV-и шумо;
• Истилоҳоти дархостие, ки шумо ба хусусиятҳои ҷустуҷӯии Smart TV, аз ҷумла ҳангоми ҷустуҷӯи муҳтавои видеоии махсус, ворид мекунед;
• Маълумоти дигар дар бораи истифодаи Smart TV ва дастгоҳ, аз ҷумла вале номаҳдуд бо суроғаи IP, маълумоти сабтҳо, маълумоте, ки конфигуратсияи сахтафзор ё нармафзор, маълумоти браузер ва саҳифа(ҳо)и дархосткардаи шуморо муайян мекунад.

Хидматҳои маълумот дар бораи тамошокунӣ
Барои пешниҳод кардани таҷрибаҳои фармоишӣ ва шахсикунонидашудаи Smart TV баъзе хусусиятҳо ва хидматҳои мо ба таърихи тамошои ТВ-и шумо ва маълумоти истифодабарии Smart TV такя мекунанд.
Таърихи тамошои ТВ маълумот дар бораи шабакаҳо, шабакаҳои телевизионӣ, вебсайтҳои ташрифоварда ва барномаҳои дар Smart TV тамошо кардашуда, инчунин миқдори вақти тамошои онҳоро дар бар мегирад.
Мо метавонем шинохти муҳтавои худкор (ACR) ва технологияҳои дигарро барои гирифтани ин маълумот истифода барем. Smart TV-и шумо порчаҳои видео ё интихобкунандаи шабакаҳои телевизиониро интиқол медиҳад, то ки барномаҳои тамошокардаро муайян намояд.
Шумо метавонед интихоби махфияти худро дар вақти дилхоҳ тавассути гузариш ба менюи танзимот барои ғайрифаъол кардани хусусияти махсус ё хидмат бо салоҳдиди худ тағйир диҳед, ки дар ин ҳолат ҷамъкунии таърихи тамошои ТВ-и шумо барои ҳамон хусусият ё хидмат қатъ карда мешавад.
Дар хотир доред, ки интихоби махфияти шумо метавонад ба дастрасӣ ё сифати хидмате, ки дар асоси маълумоти мушаххаси тамошокунӣ мебошад, таъсир расонад.

Хидматҳои таблиғот дар асоси шавқҳо
Хидматҳои таблиғот дар асоси шавқҳо (“Хидматҳои IBA“) тавре тарҳрезӣ шудаанд, ки имконияти гирифтан ва намоиш додани таблиғоти муфид, интерактивӣ ва дар асоси рағбат бударо дар бораи маҳсулот ва хизматрасониҳое пешниҳод менамоянд, ки аз ҷониби Samsung ва тарафҳои сеюм дар Samsung Smart TV ё дар платформаҳо ё дастгоҳҳои Samsung ва тарафҳои сеюм, аз ҷумла таблиғоти хаттӣ, дар интернет, дастгоҳҳои мобилӣ ва планшетҳо пешниҳод карда мешаванд.

Барои боз ҳам бештар алоқаманд кардани таблиғот дар дастгоҳҳои шумо хидмати IBA ба таърихи тамошои ТВ-и шумо (аз ҷумла маълумот дар бораи шабакаҳо, шабакаҳои телевизионӣ, вебсайтҳои ташрифоварда, барномаҳое, ки дар “Samsung Smart TV“ намоиш дода шудаанд ва миқдори вақти дар онҳо сарф кардашуда), маълумоти истифодабарии “Samsung Smart TV“ ва дигар маълумоти оморие, ки аз манбаъҳои иттилоотии боэътимоди тарафҳои сеюм гирифта мешаванд, такя мекунад. Мо метавонем шинохти муҳтавои худкор (ACR) ва технологияҳои дигарро барои гирифтани таърихи тамошои ТВ-и шумо истифода барем.

Дар асоси маълумоти боло мо гурӯҳҳои “Samsung Smart TV“-ҳоро эҷод мекунем, ки манфиатҳои монанд доранд ва ин гурӯҳҳоро барои Хидмати IBA истифода мебаранд. Маълумоти дар боло зикршуда барои муайян кардани он, ки Samsung Smart TV-и шумо ба кадом гуруҳҳо таъйин карда шудааст, ва пас кадом таблиғотро дастгоҳҳои шумо қабул мекунад, истифода бурда мешавад.

Инчунин, шумо метавонед Хидмати IBA-ро дар вақти дилхоҳ тавассути гузариш ба менюи танзимот дар “Samsung Smart TV“-и худ ғайрифаъол кунед.

Лутфан, таваҷҷуҳ намоед, ки интихоби махфияти шумо дар робита бо Хидмати IBA ба қабул ё Хидмати дигар намудҳои таблиғот ва маркетингие, ки мушаххасан дар асоси таърихи тамошои ТВ ё маълумоти истифодабарии “Samsung Smart TV“ намебошанд, таъсир намерасонад. Он намудҳои дигари таблиғот ва маркетинг дар асоси маълумоти дигар хоҳад шуд, ба монанди макони умумӣ ва маълумоти дигар ё тахминӣ. Онҳо метавонанд камтар алоқаманд бошанд, зеро онҳо дар асоси шавқҳои шумо намебошанд.

Барои маълумоти муфассал дар бораи Хидматҳои IBA, лутфан, ба Огоҳӣ оиди махфияти Хидматҳои IBA дар поёни ин Изофа нигаред.

PSID
Таърихи тамошо ва маълумоти истифодабарии Smart TV-и шумо, ки бо мақсади пешниҳод намудани таблиғоти дар асоси шавқҳо ҷамъ оварда мешаванд, ба як идентификатори тасодуфӣ, ғайридоимӣ ва аз нав танзимшаванда бо ID-и Хидмати шахсикунонидашуда ё “PSID“ пайванд карда мешаванд.
Шумо метавонед дар вақти дилхоҳ PSID-и худро бо гузаштан ба менюи танзимот дар Smart TV-и худ аз нав танзим намоед ва пас аз нав танзим кардан пайванди таърихи тамошои Smart TV ва маълумоти истифодабарии Smart TV дар робита бо таблиғоти дар асоси шавқҳо буда аз PSID-и қаблӣ барҳам дода мешавад. Дар хотир доред, ки агар шумо PSID-и худро аз нав танзим намоед, пас сифати таблиғоти фармоишӣ ва дар асоси шавқҳо буда метавонанд ба таври дақиқ танзим карда нашаванд.

Шинохтани овоз
Шумо метавонед бо истифодаи фармонҳои овозӣ Smart TV-и худро идора кунед ва аксар хусусиятҳои онро истифода баред.
Агар шумо Шинохтани овозро фаъол намоед, пас шумо метавонед бо истифодаи овози худ бо Smart TV ҳамкорӣ кунед. Барои пешниҳод кардани хусусияти Шинохтани овоз, баъзе фармонҳои овозии шумо (якҷоя бо маълумот дар бораи дастгоҳи шумо ва истифодаи он, аз ҷумла, идентификаторҳои дастгоҳ) ба мо интиқол дода мешаванд ва мо фармонҳои овозии шуморо ба матн табдил медиҳем, то ки ба шумо хусусиятҳои Шинохтани овозро пешниҳод намоем. Илова бар ин, Samsung метавонад фармонҳои овозӣ ва матнҳои алоқамандро ҷамъ кунад, то ки мо хусусиятҳоро баҳогузорӣ ва беҳтар намоем. Samsung фармонҳои овозии шуморо танҳо дар сурате ҷамъ мекунад, ки шумо ба Smart TV тавассути зер кардани тугмаи фаъолкунӣ дар идоракунандаи дурдаст ё дар экран ва тавассути гап задан ба микрофони дар идоракунандаи дурдаст буда дархости ҷустуҷӯи мушаххас намоед.
Агар шумо Шинохтани овозро фаъол накунед, пас шумо хусусиятҳои шинохтани овозро истифода бурда наметавонед.
Ба менюи “танзимот“ гузашта, шумо метавонед дар вақти дилхоҳ ҷамъкунии иттилооти Шинохтани овозро ғайрифаъол кунед. Вале, ин шуморо аз истифода бурдани хусусиятҳои Шинохтани овоз манъ мекунад.

Барои маълумоти муфассал дар бораи Шинохтани овоз, лутфан, ба Огоҳӣ оиди махфияти барои Хидмати Шинохтани овоз дар поёни ин Изофа нигаред.

Тарафҳои сеюм
Лутфан, таваҷҷуҳ намоед, ки ҳангоми тамошо кардани видео ё дастрасӣ пайдо кардан ба барномаҳо ё муҳтавои аз ҷониби тарафи сеюм пешниҳодшуда, ҳамон таҳвилгар метавонад дар бораи Smart TV-и шумо (масалан, суроғаи IP ва идентификаторҳои дастгоҳ), амалиёти дархостшуда (масалан, дархости шумо барои харидан ё иҷора гирифтани видео) ва дар бораи истифодаи барнома ё хидмат аз ҷониби шумо маълумот ҷамъ ё қабул кунад. Samsung барои амалияҳои таъмини махфият ё амнияти чунин тарафҳои сеюм масъул намебошад. Шумо бояд бодиққат бошед ва баёнияҳои махфияти вебсайтҳо ё хидматҳои тарафҳои сеюмеро, ки истифода мебаред, омӯзед.

Хусусиятҳо барои кишвари мушаххас
Ба хотир гиред, ки як ё зиёда хусусиятҳои дар ин Иловаи (Замима) Smart TV тавсифшуда метавонанд вобаста аз ҷои истиқомати шумо дастнорас бошанд.


СИЁСАТИ МАХФИЯТИ ГЛОБАЛИИ SAMSUNG – ИЗОФА БАРОИ ДАСТГОҲҲОИ МОБИЛӢ
Дастгоҳҳои мобилӣ ва дастгоҳҳои пӯшидании Samsung ва технологияҳо ва хидматҳои марбут (дар маҷмуъ “Дастгоҳҳои мобилии“ мо) доираи васеи хусусиятҳоро дар бар мегиранд, аз ҷумла, хусусиятҳое, ки ба корбарон имконияти назорат кардан ва беҳтар кардани тандурустӣ ва некуаҳволии худ, беҳтар кардани таҷрибаи корбарии онҳо, иҷрои пардохтҳои мобилӣ ва идора кардани Дастгоҳҳои мобилӣ бо фармонҳои овозиро медиҳанд. Вақте ки шумо Дастгоҳҳои мобилии моро истифода мебаред, мо бо тарзҳое, ки дар Сиёсати махфияти Samsung зикр шудаанд, маълумоти шуморо ҷамъ меорем, истифода мебарем, мубодила мекунем ва нигоҳ медорем. Ин Изофа маълумоти иловагиро дар бораи тарзи истифодаи чунин маълумот аз ҷониби мо бо мақсади пешниҳод кардани хусусиятҳои Дастгоҳи мобилӣ дар бар мегирад.

Маълумоти стандартӣ дар бораи Дастгоҳи мобилии шумо
Вақте ки шумо Дастгоҳи мобилии худро фаъол месозед ё хусусиятҳои ба Интернет пайвастбудаи онро истифода мебаред, маълумот ҷамъ оварда мешавад. Ин маълумот дар бораи Дастгоҳи мобилии шуморо дар бар мегирад, аз ҷумла суроғаи IP, версияи СО, танзимоти минтақавӣ ва забон ва рақамҳои IMEI ва идентификаторҳои беҳамтои дигари дастгоҳи шумо. Инчунин, он маълумот дар бораи тарз, вақт ва давомнокии истифодаи Дастгоҳи мобилӣ аз ҷониби шуморо дар бар мегирад.
Чӣ тавре, ки дар Сиёсати махфият баён карда шудааст, барои мақсадҳои амалиёт, нигоҳдорӣ ва такмил мо метавонем маълумоти стандартӣ дар бораи Дастгоҳи мобилии шуморо истифода барем ва маълумоти стандартӣ дар бораи Дастгоҳи мобилии шуморо бо шарикони тиҷоратӣ, ба монанди операторҳои алоқаи бесими шумо ё дигар таҳвилгарони хидмате, ки аз номи мо хидматҳо пешниҳод менамоянд, мубодила кунем.

Тарафҳои сеюм
Ба назар гиред, ки вақте ки шумо хусусияти аз ҷониби ягон тарафи сеюм (аз ҷумла, оператори алоқаи мобилӣ) пешниҳодшударо истифода мебаред, он таҳвилгар метавонад дар бораи Дастгоҳи мобилии шумо (масалан, суроғаи IP ва идентификаторҳои дастгоҳ), амалиёти дархостшуда (масалан, дархости шумо барои харидан ё иҷора гирифтани муҳтаво) ва дар бораи истифодаи барнома ё хидмат аз ҷониби шумо маълумот ҷамъ орад ё ба даст орад. Samsung барои амалияҳои таъмини махфият ё амнияти чунин тарафҳои сеюм масъул намебошад. Шумо бояд бодиққат бошед ва баёнияҳои махфияти вебсайтҳо ё хидматҳои тарафҳои сеюмеро, ки истифода мебаред, омӯзед.

Хусусиятҳои мушаххас
Ба хотир гиред, ки як ё зиёда хусусиятҳои дар ин Изофа тавсифшуда метавонанд вобаста аз версияи модел, таҳвилгари хизматрасониҳо ё ҷои истиқомати шумо дастнорас бошанд.

Samsung Health
Барномаи Samsung Health, барномаҳои пайвастшуда ва лавозимоти марбут (дар якҷоягӣ “Samsung Health“) ҳамроҳи фарогире мебошад, ки барои водор кардан ба тарзи ҳаёти солим таҳия шудааст. Бо “Samsung Health“, шумо метавонед фаъолияти ҳаррӯзаи худро пайгирӣ кунед; барои иҷрои ҳадафҳо ва марҳалаҳои тандурустии худ кумак гиред; ва омилҳои ба мисли тапиши дил, сатҳҳои SpO2 ва сатҳи стрессро чен кунед ва идора кунед.
Мақсади коркарди иттилоот барои “Samsung Health“ пешниҳод кардани хидмат ё хусусияти дархосткардаи шумо, аз ҷумла хидматҳои нусхагирии эҳтиётӣ ва ҳамоҳангсозии иттилоот барои корбарони “Samsung account“, таъмини таҳлили иттилоот ва омор барои беҳтар кардани тандурустии шумо ва беҳтар кардани худи “Samsung Health“ ва пешниҳодҳои он мебошад. Иттилоот метавонад тавассути сенсорҳои Дастгоҳи мобилии шумо ё вақте ки шумо иттилооти худро ба Дастгоҳи мобилӣ, барнома ё лавозимоти мувофиқ дохил мекунед, ҷамъ оварда шавад.
Маълумоти бештар дар бораи он, ки мо маълумоти шуморо чӣ тавр коркард мекунем дар Огоҳӣ оиди махфияти “Samsung Health“ оварда шудааст, ки онро дар менюи Танзимоти барномаи “Samsung Health“ дидан мумкин аст.

Samsung Social
Samsung Social (қаблан Хусусиятҳои такмилёфта номида мешуд) дастаи муттаҳиди хидматҳоест, ки барои сода ва беҳтар кардани тарзҳои мубодилаи маводҳо ва муошират бо дӯстони шумо таҳия шудааст.
Масалан, бо версияи ҷории хусусиятҳои дастрас, шумо метавонед профили худро мубодила кунед ва тасвирҳои дӯстонатонро намоиш диҳед; ва файлҳо ва муҳтаворо бо дӯстони худ дар Алоқа мубодила намоед.
Барои пешниҳод кардани ин хусусиятҳо ба мо лозим мешавад, ки ном, рақами телефон, маълумот аз рӯйхати алоқаҳои шумо ва дастрасӣ ба муҳтавоеро, ки шумо онро бо дӯстони худ мубодила карданиед, ҷамъ намоем.
Шумо метавонед ба Танзимоти Samsung account дар Алоқаҳои Дастгоҳи мобилии худ гузашта ё барномаҳое, ки хусусияти Samsung Social-ро истифода мебаранд, ин хусусиятҳоро пурра ғайрифаъол кунед, ё ба таври алтернативӣ, хидматҳои дилхоҳро барои истифода интихоб кунед.
Илова бар ин, вобаста аз тарзи Samsung Social-ро истифода бурданатон, шумо метавонед категорияҳои иттилоотро барои мубодила, ва аз ҷумла дӯстонеро, ки мехоҳед бо онҳо мавод мубодила кунед, интихоб кунед.

Samsung Pay
“Samsung Pay“ тарзи осон ва эмини иҷрои харидҳо бо кортҳои дебитӣ ва қарзӣ бо истифодаи Дастгоҳи мобилии мувофиқ мебошад. Барои истифода бурдани “Samsung Pay“ ва оғоз кардани раванди бақайдгирии корт, аз Дастгоҳи мобилии шумо ба бонки шумо иттилооти муайянкунӣ ва санҷишӣ фиристода мешавад. Чунин иттилоот маълумоти Samsung account ва иттилоот дар бораи истифодаи “Samsung Pay“, Маълумот оиди дастгоҳ, маълумоти Макон (яъне, дар куҷо будани шумо ҳангоми қайд карда шудани корт, агар танзимоти муайянкунии Макон фаъол бошад) ва маълумоти корт ва суроғаи биллингро, ки дар маҷмуъ тавассути серверҳои мо гузашта, ба барорандаи корти шумо фиристода мешаванд, дар бар мегирад. Маълумоти мазкур аз ҷониби Дастгоҳи мобилии шумо рамзгузорӣ карда шуда, тавассути серверҳои Samsung ба бонки шумо фиристода мешавад. Мо дар ягон маврид маълумоти корт ё бонкиро дастрас намекунем.
Вақте ки Дастгоҳи мобилии шумо қайд карда шуд, ҳамаи иттилооти амалиётҳо байни Дастгоҳи мобилӣ ва барорандаи корт ва бонки шумо ба таври муҳофизатшуда интиқол дода мешавад. Таърихи амалиётҳои охирин дар Дастгоҳи мобилии шумо дастрас мебошад ва танҳо ба шумо, бонки шумо ва барорандаи корти шумо маълум аст. Мо доир ба амалиётҳои иҷро кардаатон, дастгоҳ ё ҳисоби барои иҷрои амалиётҳо истифода бурдаатон ягон гуна маълумот ҷамъ намеорем. Аммо, мо метавонем маълумот дар бораи кӯшишҳои анҷом додани харидҳо бо истифодаи “Samsung Pay“ аз ҷониби шуморо ҷамъ оварем ва беном кунем, то тарзи истифода шудани “Samsung Pay“ аз ҷониби одамонро беҳтар фаҳмида, онро тариқи роҳаттар ва муфидтар кардан барои мизоҷонамон такмил дода тавонем.
Маълумоти бештар дар бораи он, ки мо маълумоти шуморо чӣ тавр коркард мекунем дар Огоҳӣ оиди махфияти “Samsung Pay“ оварда шудааст, ки онро дар менюи Танзимоти барномаи “Samsung Pay“ дидан мумкин аст.

Хидматҳои овозӣ
Шумо метавонед Дастгоҳи мобилии худро бо фармонҳои овозӣ идора кунед ва як қатор хусусиятҳои онро истифода баред.
Вобаста аз тамғаи дастгоҳ ва минтақаи худ, шумо метавонед бо истифодаи S Voice ба Дастгоҳи худ барои фаъол сохтани хусусиятҳои муайян, аз қабили пахш кардани сурудҳо аз феҳристи пахш ё иҷрои ҷустуҷӯ дар Интернет, фармон диҳед. Илова бар ин, шумо ҳама чизеро, ки бо интерфейси ламсӣ бо истифодаи фармони овозии Bixby анҷом додед, назорат карда метавонед. Инчунин, шумо метавонед тавассути S Translator барои тарҷума кумак гиред, тавассути Ёддошти овозӣ ёддоштҳо дикта кунед ё баъди фаъол кардани реҷаи Мошин ҳангоми рондани нақлиёт хусусиятҳоро тавассути гап задан бо Дастгоҳи мобилии худ фаъол созед.
Барои пешниҳод кардани Хидматҳои овозӣ, баъзе фармонҳои овозӣ (якҷоя бо маълумот дар бораи дастгоҳи худ ва истифодаи он, аз ҷумла, идентификаторҳои дастгоҳ) метавонанд ба таҳвилгари хидматҳои тарафи сеюм интиқол дода шаванд, ки фармонҳои овозии шуморо ба матн табдил медиҳад. Илова бар ин, фармонҳои овозӣ ва матнҳои марбут метавонанд аз ҷониби Samsung ҷамъ карда шаванд ва аз ҷониби дастгоҳи шумо сабт карда шаванд, то мо тавонем Хидматҳои овозиро ба шумо пешниҳод кунем ва хусусиятҳоро баҳогузорӣ ва беҳтар кунем.

ID-и таблиғотии Samsung
Бо мақсади мувофиқтар кардани муҳтаво ва таблиғот дар Дастгоҳи мобилии шумо, мо дар бораи истифодабарии Дастгоҳи мобилии шумо ва хидматҳо маълумот ҷамъ меорем.
Маълумот дар бораи истифодаи Дастгоҳи мобилии шумо, ки бо мақсади пешниҳод намудани маркетинги фармоишӣ ҷамъ оварда мешавад, ба як идентификатори тасодуфӣ, ғайридоимӣ ва аз нав танзимшаванда бо номи ID-и таблиғотии Samsung алоқаманд карда мешавад. Шумо ҳамеша метавонед тавассути менюи Танзимот дар Дастгоҳи мобилии худ ID-и таблиғотии Samsung-ро аз нав танзим кунед ва пайванди маълумоти истифодаи қаблии шумо дар робита бо маркетинги фармоишӣ бо он чизе, ки таҳти ID-и таблиғотии Samsung-и нав ҷамъ оварда мешавад қатъ мегардад ва ҷудо карда мешавад. Бо вуҷуди ин, агар шумо ID-и таблиғотии Samsung-и худро аз нав танзим кунед, маркетинги фармоишӣ метавонад бо мароқҳои шахсии шумо пурра мувофиқат накунад. Инчунин, шумо метавонед дар Дастгоҳи мобилии худ тавассути менюи Танзимот дар барномаи хидмати мувофиқи Samsung ҳамеша аз гирифтани маркетинги фармоишӣ даст кашед.
Аммо, ҳатто агар шумо аз гирифтани маркетинги фармоишӣ даст кашед ҳам, ин ба гирифтан ё нагирифтани навъҳои дигари таблиғот ва маркетинг дар Дастгоҳҳои мобилии шумо таъсир намерасонад. Фарқияти ягона аз он иборат аст, ки он версияи таблиғот аз маълумоти истифодаи Дастгоҳи мобилии шумо вобаста нахоҳад буд.
Инчунин, ба назар гиред, ки Samsung ҳоло ҳам метавонад дар бораи истифодаи Дастгоҳи мобилии шумо бо мақсадҳои дигаре, ки дар матни асосии ин Сиёсати махфият баён шудаанд, маълумот ҷамъ орад.

Маҳсулоти чопӣ ва нусхабардории Samsung акнун қисми маҳсулоти HP мебошад. Баёнияи HP оиди махфият дар инҷо дастрас аст: www.hp.com/go/privacy.