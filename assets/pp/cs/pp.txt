Oznámení o ochraně soukromí služby Call & Message Continuity

Datum účinnosti: 30. 03. 2018

Společnost Samsung Electronics (UK) Limited („Samsung“ nebo „My“) a její přidružené společnosti respektují vaše soukromí. Toto Oznámení o ochraně soukromí se týká osobních informací, které shromažďujeme prostřednictvím služby Call & Message Continuity („Služba“). Netýkají se informací shromažďovaných jinými aplikacemi, webovými stránkami nebo službami poskytovanými společností Samsung nebo jejími přidruženými subjekty.

Služba je komunikační služba pro více různých zařízení. Její funkce zahrnují přenos příchozích a odchozích hovorů, historii hovorů a zpráv a synchronizaci zpráv mezi primárním zařízením (například chytrým telefonem) a sekundárními zařízeními (například hodinkami, tabletem, laptopem a podobně), abyste mohli přijímat příchozí hovory a číst zprávy v sekundárních zařízeních a volat a odesílat nové zprávy pomocí primárního zařízení.

Chcete-li tuto Službu používat, musíte se nejprve přihlásit k účtu Samsung account v primárním zařízení i v sekundárních zařízeních. Pokud jsou vaším sekundárním zařízením hodinky, musíte nastavit službu sítě tak, že si předplatíte tarif pro mobilní data prostřednictvím systému poskytovaného operátorem sítě, což vám umožní používat hodinky s vaším běžným telefonním číslem. Pokud je vaším sekundárním zařízením tablet podporující pouze data, před jeho použitím musíte nastavit připojení k síti Wi-Fi nebo k systému poskytovanému operátorem sítě. Na používání vašeho účtu Samsung account a služby Call & Message Continuity se vztahují naše Zásady ochrany osobních údajů uvedené na stránce https://account.samsung.com/membership/pp („Zásady ochrany osobních údajů společnosti Samsung“). Toto Oznámení o ochraně soukromí poskytuje další informace o tom, jakým způsobem se vaše osobní údaje používají ve spojení se Službou a měli byste si je přečíst spolu se Zásadami ochrany osobních údajů společnosti Samsung.

V tomto Oznámení o ochraně soukromí jsou popsány typy informací shromažďovaných prostřednictvím Služby, jak můžeme tyto informace používat, jak dlouho je můžeme uchovávat nebo s kým je můžeme sdílet, a dále uvádíme možnosti, které máte k dispozici ohledně našeho používání těchto informací a uplatňování vašich práv. Také popisujeme opatření, kterými chráníme tyto informace, a způsob, jak nás můžete kontaktovat ohledně našich postupů při ochraně osobních údajů. Společnost Samsung je v rámci zpracování osobních údajů jejich správcem.

Klepnutím na jeden z následujících odkazů přeskočíte na uvedenou sekci:

•	Informace, které získáváme
•	Jak používáme získané informace
•	Sdílení informací
•	Uchování osobních údajů
•	Vaše volby
•	Vaše práva
•	Jak chráníme osobní informace
•	Aktualizace našeho Oznámení o ochraně soukromí
•	Jak nás můžete kontaktovat

Informace, které získáváme

Prostřednictvím Služby o vás získáváme informace různými způsoby. Mezi typy získávaných osobních informací patří:

•	Informace o účtu Samsung account. Shromažďujeme informace přidružené k účtu Samsung account používané pro přístup ke Službě, například ID účtu Samsung account.

•	Interakce se Službou. Shromažďujeme informace, které si interaktivně vyměňujete se Službou, včetně informací o volajících a příjemcích, informací o odesílatelích a příjemcích zpráv, obsahu odesílaných a přijímaných zpráv a historie hovorů a zpráv v aplikacích chytrého telefonu. Kromě toho shromažďujeme také další informace o využití, například dotykové interakce a jiné vstupy, a informace, které obdržíte ze Služby (například reakce a odpovědi). Pokud do Služby odešlete citlivé informace typu údaje o zdravotním stavu, například coby součást odeslaných nebo přijatých zpráv, budou rovněž shromážděny a zpracovány k níže uvedeným účelům. Takové informace nebudeme aktivně shromažďovat, aniž bychom předem získali váš zvláštní výslovný souhlas, nebo pokud to nevyžadují platné zákony.

•	Informace o zařízeních a aplikacích. Automatizovanými prostředky shromažďujeme informace o vašich zařízeních, na kterých provozujete Službu, například číslo mobilního zařízení, síťovou MAC adresu, identifikátory zařízení a další jedinečné identifikátory.

Jak používáme získané informace
Informace získávané prostřednictvím Služby používáme k následujícím účelům:

•	identifikace a ověření, abyste mohli používat určitou službu;
•	poskytování Služby, která zahrnuje například přenos příchozích a odchozích hovorů mezi zařízeními a synchronizaci historie hovorů a zpráv v zařízeních (chytrém telefonu, hodinkách, tabletu, laptopu atd.);
•	vylepšení a přizpůsobení vašeho používání Služby;
•	reakce na vaše požadavky a dotazy;
•	provozování, vyhodnocování a zdokonalování naší činnosti (včetně vyvíjení nových produktů; zdokonalování a vylepšování našich produktů a služeb; správy naší komunikace; analýzy našich produktů, zákaznické základny a služeb; provádění výzkumu trhu; provádění analýzy dat; vedení účetnictví, provádění auditu a jiných interních funkcí);
•	povolení používat určité aplikace a služby třetích stran;
•	ochrana před podvody a jinou kriminální činností, pohledávkami a jinými závazky, jejich identifikace a eliminace;
•	zajištění shody s platnými zákonnými požadavky, relevantními průmyslovými standardy a našimi zásadami, včetně tohoto Oznámení o ochraně soukromí a Zásad ochrany osobních údajů společnosti Samsung, a jejich dodržování.

Prostřednictvím Služby můžeme průběžně shromažďovat osobní informace o vašich online aktivitách v zařízeních, na kterých provozujete Službu a v aplikacích souvisejících se službami hovorů a zpráv pro chytré telefony. Ve Službě můžeme používat analytické služby třetích stran. Poskytovatelé, kteří spravují tyto analytické služby, nám pomáhají analyzovat vaše používání Služby a zlepšovat Službu. Získané informace mohou být předány nebo je mohou přímo shromažďovat tito poskytovatelé a jiné relevantní třetí strany, které informace používají, například k vyhodnocení používání Služby, pomoci při poskytování Služby a diagnostice technických problémů.


Společnost Samsung zpracovává osobní údaje k výše uvedeným účelům. Právní základ společnosti Samsung pro zpracování osobních údajů zahrnuje zpracování, které je: nezbytné pro naplnění smlouvy mezi vámi a společností Samsung (například aby vám byla poskytována Služba a abyste byli identifikováni a ověřeni tak, abyste mohli využívat určitou službu); nezbytné pro splnění zákonných požadavků (například aby byla dodržena platná pravidla evidence a pro povinné předávání údajů soudním orgánům); nezbytné pro legitimní zájmy společnosti Samsung (například abychom mohli spravovat náš vztah s vámi a zlepšovat Službu); a založené na vašem zvláštním souhlasu (například abychom s vámi mohli komunikovat o našich produktech a službách a poskytovali vám marketingové informace), který může být následně kdykoli odvolán, jestliže nás budete kontaktovat postupem uvedeným v sekci Jak nás můžete kontaktovat tohoto Oznámení o ochraně soukromí, aniž by byla dotčena zákonnost zpracování na základě souhlasu před jeho odvoláním.

Nezbytným požadavkem k uzavření smlouvy je, abyste nám poskytli osobní údaje ke zpracování, jak je popsáno v textu výše. Pokud nám neposkytnete osobní údaje, nebudeme vám moci nabídnout všechny funkce dostupné prostřednictvím Služby.

Sdílení informací

Prostřednictvím Služby nesdělíme žádné vaše osobní informace s výjimkou případů popsaných v tomto Oznámení o ochraně soukromí. Osobní údaje může používat a jinak zpracovávat omezený počet členů týmu Služby ve společnosti Samsung ve spojitosti s jejich pracovními povinnostmi nebo smluvními závazky. Vaše osobní informace můžeme sdílet s našimi pobočkami a přidruženými subjekty a s poskytovateli služeb, kteří poskytují služby naším jménem. Naše poskytovatele služeb neopravňujeme informace používat nebo zveřejňovat, s výjimkou použití nezbytného k poskytování služeb naším jménem nebo pro dodržení zákonných požadavků.

Někteří takoví zaměstnanci, přidružené subjekty a nezávislí poskytovatelé služeb sídlí mimo oblast EHP, mezi které patří i země, které neposkytují stejnou úroveň ochrany údajů, jako země našich zákazníků. Jedná se například o Korejskou republiku, Spojené státy americké nebo Japonsko. Společnost Samsung podniká příslušné kroky, aby zajistila, že tito příjemci budou vázáni mlčenlivostí, a zavádí opatření, jako jsou smluvní klauzule o standardní ochraně údajů, aby zajistila, že veškeré předané osobní údaje zůstanou chráněné a zabezpečené. Kopii těchto klauzulí vám můžeme zaslat, pokud nás kontaktujete postupem uvedeným v sekci Jak nás můžete kontaktovat, která je součástí tohoto Oznámení o ochraně soukromí.

Společnost Samsung, ale také naše pobočky, přidružené subjekty a nezávislí poskytovatelé služeb, může prozradit vaše osobní informace, (1) pokud k tomu bude vyzvána ze zákona nebo na základě soudního sporu (například soudním příkazem nebo obsílkou); (2) na základě požadavku státních orgánů, například soudních orgánů; (3) za účelem zajištění, uplatnění nebo ochrany našich zákonných práv; (4) když bude společnost přesvědčena, že to je nezbytné nebo vhodné kvůli zabránění fyzickým nebo jiným újmám, nebo finanční ztrátě; (5) v souvislosti s vyšetřováním podezřelé nebo skutečné nezákonné činnosti; (6) v případě, že společnost prodá nebo převede celý podnik nebo aktiva, nebo jejich část (včetně případu sloučení, akvizice, prodeje, převodu, reorganizace, rozpuštění nebo likvidace); nebo (7) jinak s vaším zvláštním souhlasem.


Uchování osobních údajů

Přijali jsme přiměřená opatření, která zajišťují, že jsou informace o vás uchovány pouze podle následující logiky:
1. přinejmenším po dobu, po kterou jsou informace používány k poskytování Služby;
2. jak to vyžaduje zákon, smlouva, nebo s ohledem na naše zákonné povinnosti;
3. pouze po dobu nezbytně nutnou k účelu, za jakým byly informace shromážděny, nebo jak je vyžadováno příslušnou smlouvou nebo platnými zákony, nebo ke statistickým účelům, s použitím patřičných bezpečnostních opatření.

Vaše volby

V souvislosti s vašimi osobními informacemi, které shromažďujeme, vám nabízíme jisté možnosti. Pokud chcete změnit své předvolby, omezit komunikaci z naší strany nebo odeslat požadavek, kontaktujte nás postupem uvedeným v sekci Jak nás můžete kontaktovat tohoto Oznámení o ochraně soukromí.

Možnosti, které máte k dispozici v souvislosti s vaším používáním Služby, naleznete v nastavení „Vzdálené připojení“ ve svém zařízení. Pamatujte si, že pokud nepovolíte Službu, pravděpodobně nebudete moci využívat všechny funkce dostupné prostřednictvím Služby.

Vaše práva

Máte právo vyžádat si podrobnosti o informacích, které o vás shromažďujeme, a požádat nás o opravu nepřesností v těchto informacích, vznést námitku nebo požadovat omezení jejich zpracování, a požádat o přístup k nim nebo o jejich vymazání či přenos. Podle zákonů v některých jurisdikcích můžeme odmítnout zpracovat požadavky, které se bezdůvodně opakují, vyžadují nepřiměřené technické úsilí, ohrožují osobní údaje jiných uživatelů, jsou mimořádně nepraktické nebo pokud k nim přístup není jinak vyžadován zákonem. Pokud chcete požádat o přístup k poskytnutým informacím, kontaktujte nás prostřednictvím stránky Podpora ochrany osobních údajů (https://www.samsung.com/request-desk).

Pokud požadujete odstranění vašich osobních informací, berete na vědomí, že pravděpodobně nebudete mít přístup k poskytovaným službám a nebudete je moci využívat a že zbývající osobní informace mohou být nadále uchovány po nějakou dobu v záznamech a archivech společnosti Samsung v souladu s platnými zákony, ovšem společnost Samsung nebude tyto informace využívat ke komerčním účelům. Jste srozuměni s tím, že navzdory vašemu požadavku na odstranění si společnost Samsung vyhrazuje právo uchovat vaše osobní informace, nebo jejich relevantní část, v souladu s našimi zásadami uchování osobních údajů a platnými zákony, jestliže společnost Samsung pozastavila, omezila nebo ukončila váš přístup k webu z důvodu porušení Smluvních podmínek společnosti Samsung, je-li to nezbytné k ochraně práv, majetku nebo bezpečnosti společnosti Samsung, nebo jakékoli z jejích příslušných poboček, obchodních partnerů, zaměstnanců nebo zákazníků.

Jak chráníme osobní informace

Provádíme příslušná administrativní, technická a fyzická zabezpečení osobních informací, které získáváme prostřednictvím Služby, určená k ochraně proti náhodnému, nezákonnému nebo neautorizovanému zničení, narušení, ztrátě, změně, přístupu, zveřejnění nebo použití. Společnost Samsung rovněž využívá adekvátní postupy, které pomáhají zajistit, že jsou takové údaje spolehlivé z hlediska účelu použití a jsou přesné, úplné a aktuální.

Aktualizace našeho Oznámení o ochraně soukromí

Toto Oznámení o ochraně soukromí může být pravidelně aktualizováno, aby odráželo změny v našich postupech zpracování osobních informací týkajících se Služby nebo změny platných zákonů. Na náš web a/nebo do vašeho zařízení odešleme upozornění, kterým vás předem uvědomíme ohledně významných změn v našem Oznámení o ochraně soukromí a na začátku tohoto upozornění uvedeme datum poslední aktualizace.

Jak nás můžete kontaktovat

Pokud máte jakékoli konkrétní dotazy, kontaktujte nás (správce údajů pro EU) na adrese:
European Data Protection Officer
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS
Rovněž nás můžete kontaktovat prostřednictvím stránky Podpora ochrany osobních údajů (https://www.samsung.com/request-desk).

Pokud se domníváte, že naše zpracování vašich osobních údajů porušuje zákon, můžete podat stížnost u dozorčího orgánu.
