SAMSUNG-ის გლობალური კონფიდენციალურობის დებულების ძირითადი მიმოხილვა


გამოყენების სფერო
წინამდებარე კონფიდენციალურობის დებულება ვრცელდება Samsung-ის იმ მოწყობილობაზე, ვებგვერდსა თუ ონლაინ-აპლიკაციაზე, რომელშიც მოხსენიებულია ან ბმულით დაკავშირებულია კონფიდენციალურობის დებულებასთან (ერთობლივად, ჩვენი „სერვისები“). ეს კონფიდენციალურობის დებულება მოქმედებს იმისდა მიუხედავად, თუ რომელი მოწყობილობით ახორციელებთ ჩვენს სერვისებზე წვდომას — კომპიუტერით, მობილური ტელეფონით, პლანშეტით, თუ ტელევიზორით.

ჩვენ მიერ შეგროვებული ინფორმაცია
ჩვენ ვაგროვებთ სხვადასხვა ტიპის ინფორმაციას სერვისებთან დაკავშირებით, რომელთა შორისაა:
•	ინფორმაცია, რომელსაც პირდაპირ გვაწვდით;
•	ინფორმაცია, რომელსაც ვაგროვებთ თქვენ მიერ ჩვენი სერვისების გამოყენების შესახებ და
•	ინფორმაცია, რომელსაც ვიღებთ მესამე მხარის წყაროებიდან.
ასევე, შეიძლება გთხოვოთ თანხმობა ისეთი ინფორმაციის შეგროვებაზე, რომელიც არ არის აღწერილი კონფიდენციალურობის დებულებაში.

ინფორმაციის გამოყენება და გაზიარება
ჩვენს მიერ შეგროვებულ ინფორმაციას ვიყენებთ მიზნებისთვის, რომელთა შორისაა:
•	თქვენს მიერ მოთხოვნილი სერვისების უზრუნველყოფა;
•	იმის გაგება, თუ როგორ იყენებთ ჩვენს სერვისებს, რათა გავაუმჯობესოთ თქვენი გამოცდილება;
•	მორგებული მასალისა და რეკლამის უზრუნველყოფა და
•	სხვა მიზნებისთვის, თქვენი თანხმობით.
თქვენი ინფორმაცია შეიძლება გავუზიაროთ შემდეგ პირებს:
•	აფილიატები – Samsung Electronics Co., Ltd.-სთან საერთო საკუთრებით ან მართვით დაკავშირებული კომპანიები.
•	ბიზნეს პარტნიორები – ნდობით აღჭურვილი კომპანიები, რომლებსაც შეუძლიათ ინფორმაციის მოწოდება იმ პროდუქტებისა და სერვისების შესახებ, რომლებიც შეიძლება მოგეწონოთ.
•	სერვისის მომწოდებლები – Samsung-ის სახელით სერვისის მომწოდებელი კომპანიები.
•	სამართალდამცავი ორგანოები – როდესაც მოგვეთხოვება კანონის მიხედვით ქმედება, ან Samsung-ისა და მისი მომხმარებლების დაცვა.

დამატებითი ინფორმაცია კონკრეტული პროდუქტებისა და სერვისების შესახებ
•	Samsung Mobile
•	Smart TV

როგორ დაგვიკავშირდეთ
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea (კორეა)
ელფოსტა: გთხოვთ, დაუკავშირდეთ ჩვენს მომხმარებელთა მომსახურების სამსახურს საიტზე https://www.samsung.com ან https://help.content.samsung.com.


SAMSUNG-ის გლობალური კონფიდენციალურობის დებულება
ძალაში შესვლის თარიღი: 02/01/2018
Samsung Electronics Co., Ltd. და ჩვენი აფილიატები („Samsung“, „ჩვენ“, „ჩვენი“) ვაცნობიერებთ, რამდენად მნიშვნელოვანია კონფიდენციალურობა ჩვენი კლიენტებისთვის და ვცდილობთ, წარმოვაჩინოთ ის, თუ რა შემთხვევაში ვაგროვებთ, ვიყენებთ, ვამხელთ, გადავცემთ და ვინახავთ თქვენს ინფორმაციას. წინამდებარე კონფიდენციალურობის დებულებაში განმარტებულია ინფორმაციასთან დაკავშირებული ჩვენი წესები. წინამდებარე კონფიდენციალურობის დებულება ვრცელდება Samsung-ის იმ მოწყობილობაზე, ვებგვერდსა თუ ონლაინ-აპლიკაციაზე, რომელშიც მოხსენიებულია ან ბმულით დაკავშირებულია კონფიდენციალურობის დებულებასთან (ერთობლივად, ჩვენი „სერვისები“). ამაში შედის მომხმარებელთა დახმარება ამგვარ მოწყობილობებთან, ვებგვერდებთან, ან ონლაინ-აპლიკაციებთან დაკავშირებით.
გარდა იმისა, რომ წინამდებარე კონფიდენციალურობის დებულება ყველა ჩვენს სერვისზე ვრცელდება, ჩვენ ასევე გვაქვს კონფიდენციალურობის შესახებ რამდენიმე კონკრეტული დანართი, რომლებიც ამა თუ იმ სერვისთან დაკავშირებული ჩვენი წესების შესახებ დამატებით ინფორმაციას შეიცავს. ზემოხსენებული დანართები ვრცელდება თქვენ მიერ იმ სერვისების გამოყენებაზე, რომლებსაც ისინი ეხება.
გთხოვთ, გაითვალისწინოთ, რომ კონფიდენციალურობის დებულება შეიძლება ასევე მოქმედებდეს იმისდა მიუხედავად, თუ რომელი მოწყობილობის მეშვეობით ახორციელებთ ჩვენს სერვისებზე წვდომას — კომპიუტერით, მობილური ტელეფონით, პლანშეტით, ტელევიზორით თუ სხვა მოწყობილობით. მნიშვნელოვანია, რომ ყურადღებით წაიკითხოთ კონფიდენციალურობის დებულება, რადგან თქვენ მიერ ჩვენი სერვისების ყოველი გამოყენებისას თქვენ ეთანხმებით კონფიდენციალურობის დებულებასა და დანართებში აღწერილ წესებს.
ასევე მნიშვნელოვანია, ხშირად შეამოწმოთ კონფიდენციალურობის დებულების განახლებები. კონფიდენციალურობის დებულების განახლების შემთხვევაში, დაკავშირებულ სერვისებში შენიშვნის გამოქვეყნების მეშვეობით ჩვენ შეგატყობინებთ იმ ცვლილებების შესახებ, რომლებიც, ჩვენი აზრით, არსებითია. ამგვარი შეტყობინების გამოქვეყნების შემდეგ ჩვენს სერვისებზე წვდომის ან მათი გამოყენების შემთხვევაში, თქვენ ეთანხმებით განახლებაში დადგენილ ახალ წეს(ებ)ს. კონფიდენციალურობის დებულების უახლესი ვერსია ყოველთვის იქნება ხელმისაწვდომი მისამართზე: https://account.samsung.com/membership/pp. შეგიძლიათ, შეამოწმოთ თავში მითითებული „ძალაში შესვლის თარიღი“ და გაიგოთ, როდის განახლდა ბოლოს კონფიდენციალურობის დებულება.

რა ინფორმაციას ვაგროვებთ თქვენ შესახებ?

ინფორმაცია, რომელსაც პირდაპირ გვაწვდით
ზოგიერთი სერვისის მეშვეობით შესაძლებელია ინფორმაციის ჩვენთვის პირდაპირ მოწოდება. მაგალითად:
• ჩვენი სერვისების გარკვეული რაოდენობა მომხმარებლებს ანგარიშებისა ან პროფილების შექმნის საშუალებას აძლევს. ამგვარი სერვისებიდან გამომდინარე, ანგარიშის ან პროფილის შექმნის მიზნით შეიძლება თქვენ შესახებ გარკვეული ინფორმაციის მითითება გთხოვოთ. მაგალითად, Samsung account-ის შექმნისას, შეგიძლიათ თქვენ შესახებ ისეთი ინფორმაციის გადმოგზავნა, როგორიცაა თქვენი სახელი და ელფოსტის მისამართი.
• ჩვენგან პროდუქტის ან ფასიანი სერვისის შეკვეთისას თქვენი შეკვეთის დამუშავების მიზნით შეიძლება გთხოვოთ თქვენი სახელის, საკონტაქტო ინფორმაციის, მიწოდების და ბილინგის მისამართ(ებ)ის და, ასევე, საკრედიტო ბარათის შესახებ ინფორმაციის მითითება.
• ზოგიერთი ჩვენი სერვისი სხვა ადამიანებთან კომუნიკაციის საშუალებას გაძლევთ. ამგვარი კომუნიკაცია ჩვენი სისტემების მეშვეობით გადაიცემა.

ინფორმაცია თქვენ მიერ სერვისების გამოყენების შესახებ
თქვენ მიერ მოწოდებული ინფორმაციის გარდა, ჩვენ შეგვიძლია, შევაგროვოთ ინფორმაცია თქვენი მოწყობილობის პროგრამული უზრუნველყოფისა და სხვა საშუალებების მეშვეობით თქვენ მიერ ჩვენი სერვისების გამოყენების შესახებ. მაგალითად, ჩვენ შეიძლება შევაგროვოთ:
• მოწყობილობის ინფორმაცია – როგორიცაა, თქვენი აპარატურული უზრუნველყოფის მოდელი, IMEI ნომერი და მოწყობილობის სხვა უნიკალური იდენტიფიკატორები, MAC მისამართი, IP მისამართი, ოპერაციული სისტემის ვერსიები და იმ მოწყობილობის პარამეტრები, რომლებსაც სერვისებზე წვდომისთვის იყენებთ.
• ჟურნალის ინფორმაცია – როგორიცაა, თქვენ მიერ სერვისის გამოყენების დრო და ხანგრძლივობა, თქვენ მიერ სერვისების მეშვეობით შეყვანილი საძიებო ფრაზები და ნებისმიერი ინფორმაცია, რომელიც იმ ქუქი-ფაილებში დევს, რომლებიც ჩვენი მხრიდან თქვენს მოწყობილობაში განთავსდა.
• ლოკაციის ინფორმაცია – როგორიცაა, თქვენი მოწყობილობის GPS სიგნალი, ან ინფორმაცია ახლოსმდებარე Wi-Fi წვდომის წერტილებისა და საბაზო სადგურების შესახებ, რომელიც თქვენს მიერ კონკრეტული სერვისებით სარგებლობისას შეიძლება გადმოგვეცეს.
• ხმოვანი ინფორმაცია – როგორიცაა, თქვენი ხმის ჩანაწერები, რომლებიც ჩვენ მიერ ფიქსირდება (და ზოგჯერ ჩვენს სერვერებზე ინახება), როცა სერვისის სამართავად ხმოვან ბრძანებებს იყენებთ. (გაითვალისწინეთ, რომ ჩვენ ვთანამშრომლობთ სერვისის გარე მომწოდებელთან, რომელიც წარმოთქმულის ტექსტად გადაქცევის სერვისებს ჩვენი სახელით უზრუნველყოფს. ამ მომწოდებელმა შეიძლება მიიღოს და შეინახოს გარკვეული ხმოვანი ბრძანებები).
• სხვა ინფორმაცია თქვენ მიერ სერვისების გამოყენების შესახებ, როგორიცაა თქვენ მიერ გამოყენებული აპები, ნანახი ვებგვერდები და თქვენი ინტერაქცია შიგთავსთან, რომელსაც სერვისი გთავაზობთ.

ინფორმაცია მესამე მხარის წყაროებიდან
ჩვენ შეიძლება მივიღოთ თქვენ შესახებ ინფორმაცია საჯარო და კომერციული წყაროებიდან (კანონის ფარგლებში) და დავურთოთ ის სხვა ინფორმაციას, რომელსაც თქვენგან ან თქვენ შესახებ მივიღებთ. ჩვენ ასევე შეიძლება მივიღოთ თქვენ შესახებ ინფორმაცია მესამე მხარის სოციალური ქსელის სერვისებიდან იმ შემთხვევაში, თუ ამ სერვისებთან დაკავშირებას გადაწყვეტთ.

ჩვენს მიერ შეგროვებული სხვა ინფორმაცია
ჩვენ ასევე შეიძლება შევაგროვოთ სხვა ინფორმაცია თქვენს, თქვენი მოწყობილობის ან თქვენს მიერ სერვისების გამოყენების შესახებ იმ გზით, რომელსაც შეგროვების მომენტში გაუწყებთ ან სხვა შემთხვევაში, თქვენი თანხმობით მივიღებთ.
შეგიძლიათ, არ გამოგვიგზავნოთ კონკრეტული ტიპის ინფორმაცია (მაგ., ინფორმაცია, რომელსაც Samsung account-ის რეგისტრაციისას ვითხოვთ), თუმცა ამან შეიძლება გავლენა მოახდინოს ზოგიერთი სერვისის გამოყენების შესაძლებლობაზე.

როგორ ვიყენებთ თქვენს ინფორმაციას?
ჩვენს მიერ შეგროვებული ინფორმაცია შეიძლება გამოყენებული იყოს შემდეგი მიზნით:
• თქვენი ან თქვენი მოწყობილობის სერვისში რეგისტრაცია;
• თქვენს მიერ მოთხოვნილი სერვისის ან ფუნქციის უზრუნველყოფა;
• მორგებული შიგთავსისა და ჩვენს სერვისებში თქვენი წინა აქტივობის საფუძველზე პერსონალიზებული სერვისების უზრუნველყოფა;
• რეკლამის მიზნით, მაგალითად, მორგებული რეკლამისა თუ დაფინანსებული შიგთავსის უზრუნველსაყოფად, ან სარეკლამო კორესპონდენციისთვის;
• ჩვენი ბაზრის, კლიენტების, პროდუქტებისა და სერვისების შეფასება და ანალიზი (მათ შორის, თქვენთვის ჩვენი პროდუქტებისა და სერვისების შეფასების თხოვნა თუ კლიენტთა გამოკითხვა);
• იმის გაგება, თუ როგორ იყენებს ხალხი ჩვენს სერვისებს, რათა გავაუმჯობესოთ ისინი და შევიმუშაოთ ახალი პროდუქტები და სერვისები;
• თქვენი მოწყობილობის ტექნიკური მომსახურების სერვისების უზრუნველყოფა;
• პრიზების უფასო გათამაშებების, პრიზიანი კონკურსების ან პრომო-აქციების ჩატარება, კანონის ფარგლებში მოქმედება და
• სხვა მიზნებისთვის, თქვენი თანხმობით.
ჩვენ შეიძლება მოვახდინოთ თქვენგან ან თქვენს შესახებ, მათ შორის სხვადასხვა სერვისებიდან ან მოწყობილობებიდან შეგროვებული ინფორმაციის კომბინირება და გამოვიყენოთ წინამდებარე კონფიდენციალურობის დებულების შესაბამისად. მაგალითად, შეიძლება გამოვიყენოთ თქვენი Samsung account-ის დეტალები ყველა იმ სერვისში, რომლისთვისაც საჭიროა Samsung account. ან შეიძლება ამ ინფორმაციას ჩვენი რეკომენდაციები, პერსონალიზებული შიგთავსი და პერსონალიზებული ფუნქციები დავაფუძნოთ თქვენთვის სერვისების ხარისხის გაუმჯობესების მიზნით. იმ მიზეზის მიხედვით, რის გამოც ვაგროვებთ მონაცემებს და მოქმედი კანონებით განსაზღვრული მოთხოვნების შესაბამისად, შესაძლოა ხელმისაწვდომი გახდეს ამგვარი კომბინაციის სპეციფიკური მართვა, მაგალითად, მოწყობილობის ან აპლიკაციის პარამეტრების მენიუებში, ან შესაბამის ვებგვერდზე.

ვის ვუზიარებთ თქვენს ინფორმაციას?
ჩვენ არ გავუმჟღავნებთ თქვენს ინფორმაციას მესამე მხარეებს მათი დამოუკიდებელი მარკეტინგული ან ბიზნეს მიზნებით თქვენი თანხმობის გარეშე. ამასთან, თქვენი ინფორმაცია შეიძლება შემდეგ სუბიექტებს გავუმხილოთ:
• აფილიატები. თქვენი ინფორმაცია შეიძლება გაზიარდეს Samsung-ის აფილიატებთან, წინამდებარე კონფიდენციალურობის დებულებაში აღწერილი მიზნების ფარგლებში. ტერმინში „აფილიატები“ მოიაზრება Samsung Electronics Co., Ltd.-სთან საერთო საკუთრებით ან მართვით დაკავშირებული კომპანიები. ჩვენს აფილიატებში შედის კომპანიები სახელწოდებით Samsung Electronics. აფილიატებში ასევე შეიძლება შედიოდეს საერთო საკუთრებით ან მართვით დაკავშირებული სხვა კომპანიები, როგორიცაა Samsung SDS.
• ბიზნეს პარტნიორები. ჩვენ შეიძლება ასევე გავუზიაროთ თქვენი ინფორმაცია ჩვენს სანდო ბიზნეს პარტნიორებს, მათ შორის, უსადენო ქსელის ოპერატორებს. ამ სუბიექტებს თქვენი ინფორმაციის გამოყენება შეუძლიათ როგორც თქვენს მიერ მოთხოვნილი სერვისების უზრუნველსაყოფად ან თქვენი ინტერესების პროგნოზირებისთვის, ისე პრომო, სარეკლამო თუ სხვა ტიპის მასალის უზრუნველსაყოფად.
• სერვისის მომწოდებლები. თქვენს ინფორმაციას ჩვენ ასევე ვუმხელთ კომპანიებს, რომლებიც ჩვენი სახელით სხვადასხვა სერვისს უზრუნველყოფენ. ამგვარი კომპანიები გვეხმარება ბილინგის საკითხში ან ჩვენი სახელით აგზავნის ელფოსტას. მსგავსი სუბიექტების მიერ თქვენი ინფორმაციის გამოყენება შემოიფარგლება მხოლოდ ჩვენთვის განკუთვნილი სერვისების უზრუნველყოფით.
• სხვა მხარეები, კანონის ან ჩვენი სერვისების დაცვის აუცილებლობის საფუძველზე. სხვა მხარეებისთვის თქვენი ინფორმაციის გამხელის მიზეზი შეიძლება იყოს:
• კანონის დაცვა ან სავალდებულო იურიდიული პროცედურა (როგორიცაა ჩხრეკის ან სასამართლოს მიერ გაცემული სხვა ორდერი);
• ჩვენი სერვისებისთვის მოქმედი წესების დაცვის შემოწმება ან იძულება და
• Samsung-ის ან ნებისმიერი კავშირში მყოფი ჩვენი აფილიატის, ბიზნეს პარტნიორის ან კლიენტის უფლებების, საკუთრებისა თუ უსაფრთხოების დაცვა.
• კორპორაციულ ტრანზაქციებთან დაკავშირებული სხვა მხარეები. ჩვენ მიერ თქვენი ინფორმაციის მესამე მხარისთვის გამხელა შეიძლება მოხდეს შერწყმის, გაცემის ან გაკოტრების შემთხვევაში.
• სხვა მხარეები თქვენი თანხმობით ან მითითებით. წინამდებარე კონფიდენციალურობის დებულებაში აღწერილი შემთხვევების გარდა, თქვენ შესახებ ინფორმაციის მესამე მხარეებისთვის გამხელა თქვენი თანხმობის ან მოთხოვნის საფუძველზე შეგვიძლია.

თქვენთვის არსებული ვარიანტები
ჩვენ გთავაზობთ მრავალ შესაძლებლობას, აირჩიოთ, რა გზით მოხდეს ჩვენს მიერ თქვენი ინფორმაციის გამოყენება. კორესპონდენციაში დართული გამოწერის გაუქმების ინსტრუქციის მეშვეობით, თქვენ შეგიძლიათ აირჩიოთ, მიიღოთ თუ არა ჩვენგან სარეკლამო კორესპონდენცია. ასევე შეგიძლიათ კონკრეტული სერვისების პარამეტრები ცვალოთ თქვენი სურვილის შესაბამისი სიხშირით, როდესაც დროულ შეტყობინებას გამოგიგზავნით, ან შესაბამისი ვებგვერდების საშუალებით.

რას ვაკეთებთ, რომ თქვენი ინფორმაცია უსაფრთხოდ დავიცვათ?
ჩვენ მიერ სერვისებიდან შეგროვებული ინფორმაციის უსაფრთხოების უზრუნველყოფის მიზნით, ჩვენ მიერ სათანადო ფიზიკური და ტექნიკური ზომები იყო მიღებული. ამასთან, გთხოვთ, გაითვალისწინოთ, რომ თქვენი ინფორმაციის დასაცავად ჩვენი მხრიდან გადადგმული სათანადო ნაბიჯების მიუხედავად, არცერთი ვებგვერდი, ინტერნეტ-გადაცემა, კომპიუტერული სისტემა თუ უსადენო კავშირი არ არის ბოლომდე დაცული.

თანხმობა მონაცემთა საერთაშორისო გადაცემაზე
ნებისმიერი სერვისის გამოყენებით ან მასში მონაწილეობით და/ან ჩვენთვის თქვენი ინფორმაციის მოწოდებით, თქვენ ეთანხმებით თქვენი ინფორმაციის შეგროვებას, გადაცემას, შენახვასა და დამუშავებას თქვენი საცხოვრებელი ქვეყნის (მაგ., სამხრეთი კორეა) ფარგლებს გარეთ, წინამდებარე კონფიდენციალურობის დებულების შესაბამისად. გთხოვთ, გაითვალისწინოთ, რომ შესაძლოა იმ ქვეყნების მონაცემთა დაცვის თუ სხვა კანონმდებლობა, რომელშიც თქვენი ინფორმაცია შეიძლება გადაიცეს, არ იყოს ისეთი ყოველმხრივი, როგორც თქვენს ქვეყანაში.

თქვენს ინფორმაციაზე წვდომა
ზოგიერთი იურისდიქციის კანონმდებლობის შესაბამისად, შეიძლება გქონდეთ ჩვენ მიერ შეგროვებული ინფორმაციის დეტალების მოთხოვნისა და ამგვარ ინფორმაციაში უზუსტობების შესწორების უფლება. მომხმარებლის კანონით დადგენილი სხვა უფლებები უცვლელი რჩება. კანონის ფარგლებში, ასეთი შესაძლებლობისთვის შეიძლება მცირე გადასახადი დაგაკისროთ. ჩვენ შეგვიძლია, უარი ვთქვათ ისეთი მოთხოვნების დამუშავებაზე, რომლებიც უმიზეზოდ მეორდება, მოითხოვს შეუსაბამო ტექნიკურ ძალისხმევას, საფრთხეს უქმნის სხვების კონფიდენციალურობას, მეტისმეტად არაგონივრულია ან რომლებისთვისაც წვდომა არ არის აუცილებელი ადგილობრივი კანონმდებლობის შესაბამისად. თუ თქვენს ინფორმაციაზე წვდომის მოთხოვნა გსურთ, გთხოვთ, დაუკავშირდეთ ჩვენს მომხმარებელთა მომსახურების სამსახურს საიტზე https://www.samsung.com ან https://help.content.samsung.com.

მონაცემთა შენახვა
ჩვენ მიერ იდგმება სათანადო ნაბიჯები იმის უზრუნველსაყოფად, რომ თქვენ შესახებ ინფორმაცია ჩვენთვის ხელმისაწვდომი იყოს მხოლოდ იმ პერიოდის განმავლობაში, რომელიც აუცილებელია მისი დამუშავებისთვის, ან უფრო მეტ ხანს, თუ ეს მოთხოვნილია კონტრაქტით, მოქმედი კანონით, ან სტატისტიკური მიზნებით, დაცვის სათანადო საშუალებების გამოყენებით.

მესამე მხარის ბმულები და პროდუქტები ჩვენს სერვისებში
ჩვენს სერვისებში შეიძლება მითითებული იყოს ბმულები მესამე მხარის ვებგვერდებსა და სერვისებზე, რომლებიც ჩვენს კონტროლს მიღმაა. ჩვენ არ ვაგებთ პასუხს ვებგვერდების ან სხვა სერვისების უსაფრთხოებაზე და არც მათ მიერ შეგროვებული ინფორმაციის კონფიდენციალურობაზე. თქვენ უნდა გამოიჩინოთ სიფრთხილე და გაეცნოთ თქვენ მიერ გამოყენებული მესამე მხარის ვებგვერდებისა და სერვისების მოქმედ კონფიდენციალურობის დებულებებს.
ჩვენ შეიძლება ასევე შემოგთავაზოთ მესამე მხარის მიერ შექმნილი კონკრეტული პროდუქტები ან სერვისები (მაგ., Galaxy Apps-იდან ან „აპლიკაციებიდან“ ხელმისაწვდომი აპლიკაციები). Samsung არ აგებს პასუხს მესამე მხარის ამ პროდუქტებსა თუ სერვისებზე.
მესამე მხარეები, რომლებიც ჩვენი სერვისებისთვის შიგთავსს, რეკლამას ან ფუნქციებს უზრუნველყოფენ
ჩვენს სერვისებში არსებული შიგთავსის, რეკლამის და ფუნქციების ნაწილს შეიძლება უზრუნველყოფდეს მესამე მხარე, რომელიც ჩვენთან აფილირებული არ არის. მაგალითად:
• ჩვენ გთავაზობთ, უყუროთ ვიდეოშიგთავსს, რომელიც შიგთავსის მომწოდებლების მიერაა უზრუნველყოფილი;
• მესამე მხარეები ქმნიან აპებს, რომლებიც ხელმისაწვდომია Galaxy Apps-ში ან „აპლიკაციებში“;
• ზოგიერთი მესამე მხარე შეიძლება უზრუნველყოფდეს რეკლამას ან თვალს ადევნებდეს იმას, თუ რა ტიპის რეკლამას ხედავენ მომხმარებლები, რა სიხშირით ხედავენ ამ რეკლამას და რას მოიმოქმედებენ მომხმარებლები მათზე პასუხად და
• ჩვენს სერვისებში გარკვეული ინფორმაციის სხვებთან გაზიარების საშუალებას გაძლევთ სოციალური ქსელების ისეთი სერვისების მეშვეობით, როგორიცაა Facebook, Twitter, Google+ და LinkedIn.
ზემოხსენებულ მესამე მხარეებს შეუძლია თქვენ მიერ სერვისების გამოყენების შესახებ გარკვეული ინფორმაციის შეგროვება ან მიღება, მათ შორის, ქუქი-ფაილების, ვებ-შუქურებისა და მსგავსი ტექნოლოგიების გამოყენების შემთხვევაში; ამასთანავე, ინფორმაცია შეიძლება როგორც გარკვეული პერიოდის განმავლობაში შეგროვდეს, ისე კომბინირებული იყოს სხვა ინფორმაციასთან, რომელიც სხვადასხვა ვებგვერდებიდან და ონლაინ-სერვისებიდან არის შეგროვებული. Samsung არ აკონტროლებს ამ კომპანიების მიერ მონაცემთა შეგროვებასა გამოყენებას. ამ კომპანიებიდან ზოგიერთი მონაწილეობს ინდუსტრიის წამყვან პროგრამებში, რომლებიც კლიენტებს სთავაზობენ არჩევანს, სურთ თუ არა მიზნობრივი რეკლამის მიღება. დამატებითი ინფორმაციის მისაღებად, გთხოვთ, იხილოთ Network Advertising Initiative-ის საიტი „http://networkadvertising.org“ და Digital Advertising Alliance-ის საიტი „http://www.aboutads.info/“. 
სოციალური ქსელის სერვისის მეშვეობით დაკავშირების შემთხვევაში, ამ სერვისიდან შეიძლება მივიღოთ და შევინახოთ როგორც ავტორიზაციის ინფორმაცია, რომელიც სისტემაში შესვლის საშუალებას გაძლევთ, ისე სხვა ინფორმაცია, რომლის მიღების უფლებასაც დაგვრთავთ ამგვარი სერვისების მეშვეობით დაკავშირებისას.
გთხოვთ, ასევე გაითვალისწინოთ, რომ სოციალური ქსელის სერვისით დაკავშირების ისეთ მოწყობილობაში არჩევის შემთხვევაში, რომელიც თქვენ გარდა სხვების მიერაც გამოიყენება, სხვა მომხმარებლები შეძლებენ თქვენს ანგარიშთან დაკავშირებული იმ ინფორმაციის ნახვას, რომელიც შენახულია ან ნაჩვენებია სოციალური ქსელის სერვის(ებ)ში, რომლის მეშვეობითაც ახორციელებთ დაკავშირებას.

ქუქი-ფაილები, ვებ-შუქურები და მსგავსი ტექნოლოგიები
როგორც ჩვენ, ისე ზოგიერთი მესამე მხარე, რომელიც ჩვენს სერვისებში შიგთავსს, რეკლამას ან სხვა ფუნქციებს უზრუნველყოფს, ჩვენი სერვისების ზოგიერთ ნაწილში შეიძლება ქუქი-ფაილებს, ვებ-შუქურებსა და სხვა ტექნოლოგიებს იყენებდეს.

ქუქი-ფაილები
ქუქი-ფაილები მცირე ზომის ფაილებია, რომლებიც თქვენს კომპიუტერში, ტელევიზორში, მობილურ ტელეფონში თუ სხვა მოწყობილობაში ინფორმაციას ინახავს. მათი საშუალებით სუბიექტს თქვენს მოწყობილობაში ქუქი-ფაილის განთავსება შეუძლია, რომელთა მეშვეობითაც სხვადასხვა ვებგვერდზე, სერვისში, მოწყობილობაში და/ან ინტერნეტით დათვალიერების სესიაში თქვენი ამოცნობა არის შესაძლებელი. ქუქი-ფაილები მრავალ სასარგებლო მიზანს ემსახურება. მაგალითად:
• ქუქი-ფაილების მეშვეობით შესაძლებელია თქვენი ავტორიზაციის მონაცემების შენახვა, რისი წყალობითაც, სერვისის სისტემაში ყოველი შესვლისას, ამ მონაცემების ხელახლა შეყვანა აღარ მოგიწევთ.
• ჩვენ და მესამე მხარეებს ქუქი-ფაილები ჩვენი სერვისების ყველაზე პოპულარული ნაწილების გამოვლენაში გვეხმარება, რადგან მათი მეშვეობით შესაძლებელია როგორც იმ გვერდებისა და ფუნქციების ნახვა, რომლებსაც მომხმარებლები სტუმრობენ, ისე იმის გამოთვლა, თუ რა დროს ატარებენ ისინი ამ გვერდებზე. ამგვარი ინფორმაციის შესწავლის საფუძველზე ჩვენ შეგვიძლია უკეთ ადაპტირებული და გაუმჯობესებული სერვისების შემოთავაზება.
• ჩვენ და მესამე მხარეებს ქუქი-ფაილები თქვენ მიერ უკვე ნანახი რეკლამის დადგენაში გვეხმარება და შესაბამისად, სერვისზე ყოველი წვდომისას ერთი და იგივე რეკლამას აღარ იხილავთ.
• თქვენ მიერ ჩვენი სერვისების და სხვა ვებგვერდებისა თუ აპების გამოყენების შესახებ ინფორმაციის შეგროვებით, ქუქი-ფაილები ჩვენ და მესამე მხარეებს გვეხმარება, შემოგთავაზოთ რელევანტური შიგთავსი და რეკლამა.
სერვისებზე ვებ-ბრაუზერის მეშვეობით წვდომის შემთხვევაში, შეგიძლიათ თქვენი ბრაუზერის კონფიგურაცია იმგვარად, რომ მან მიიღოს ყველა ქუქი-ფაილი, უარყოს ყველა ქუქი-ფაილი, ან შეგატყობინოთ ქუქი-ფაილის გამოგზავნისას. ყოველი ბრაუზერი განსხვავებულია, ამიტომ გაეცანით თქვენი ბრაუზერის „დახმარების“ მენიუს, რათა შეიტყოთ, როგორ შეცვალოთ ქუქი-ფაილებთან დაკავშირებული პარამეტრები. თქვენი მოწყობილობის ოპერაციული სისტემა ქუქი-ფაილების მართვის დამატებით საშუალებებს შეიძლება შეიცავდეს.
გთხოვთ, გაითვალისწინოთ, რომ ზოგიერთი სერვისი შეიძლება ქუქი-ფაილებთან მუშაობისთვის იყოს შექმნილი, ხოლო ქუქი-ფაილების გათიშვამ შეიძლება გავლენა იქონიოს მსგავსი სერვისებით ან მათი კონკრეტული ნაწილებით სარგებლობაზე.

სხვა ადგილობრივი საცავი
როგორც ჩვენ, ისე ზოგიერთმა მესამე მხარემ, ჩვენი სერვისებისთვის შეიძლება გამოიყენოს ადგილობრივი შენახვის სხვა ტექნოლოგიები, როგორიცაა ლოკალური საერთო ობიექტები (ასევე ცნობილი, როგორც „Flash ქუქი-ფაილები“) და HTML5-ის ადგილობრივი საცავი. ეს ტექნოლოგიები ზემოთ განხილული ქუქი-ფაილების მსგავსია იმ მხრივ, რომ ისინი თქვენს მოწყობილობაში ინახება და მათი გამოყენება თქვენი აქტივობისა და პარამეტრების შესახებ გარკვეული ინფორმაციის შესანახად შეიძლება. თუმცა, სტანდარტული ქუქი-ფაილებისგან განსხვავებით, ამ ტექნოლოგიებს თქვენი მოწყობილობების სხვა ნაწილებით სარგებლობა შეუძლია და შესაბამისად, შეიძლება ვერ შეძლოთ მათი მართვა ბრაუზერის სტანდარტული ხელსაწყოებისა თუ პარამეტრების მეშვეობით. Flash ქუქი-ფაილებში შენახული ინფორმაციის წაშლის ან მათი გათიშვის შესახებ ინფორმაციისთვის, გთხოვთ დააწკაპუნოთ აქ: „http://helpx.adobe.com/flash-player/kb/disable-local-shared-objects-flash.html“.

ვებ-შუქურები
როგორც ჩვენ, ისე ზოგიერთმა მესამე მხარემ, შეიძლება ასევე გამოვიყენოთ ვებ-შუქურების (ან „პიქსელების“) სახელით ცნობილი ტექნოლოგიები, რომელთა მეშვეობითაც ინფორმაცია თქვენი მოწყობილობიდან სერვერს გადაეცემა. ვებ-შუქურების ჩაშენება შესაძლებელია ონლაინ-შიგთავსში, ვიდეოებში თუ ელფოსტაში და ისინი სერვერს თქვენი მოწყობილობიდან ინფორმაციის გარკვეული ტიპის წაკითხვაში, თქვენ მიერ კონკრეტული შიგთავსის თუ ელფოსტის ნახვის ადგილის, თარიღისა და დროის, თუ თქვენი მოწყობილობის IP მისამართის მიღებაში ეხმარება. როგორც ჩვენ, ისე ზოგიერთმა მესამე მხარე, ვებ-შუქურებს სხვადასხვა მიზნით ვიყენებთ, მათ შორის, ჩვენი სერვისებით სარგებლობის ანალიზისა და (ქუქი-ფაილებთან ერთად) თქვენთვის რელევანტური შიგთავსისა და რეკლამის უზრუნველსაყოფად.
ჩვენს სერვისებზე წვდომისა და მათი გამოყენებით, თქვენ ეთანხმებით თქვენს მოწყობილობებში ქუქი-ფაილების, ადგილობრივი შენახვის სხვა ტექნოლოგიების, ვებ-შუქურებისა და სხვა ინფორმაციის შენახვას. თქვენ ასევე ეთანხმებით ჩვენი და ზემოთ ხსენებული მესამე მხარეების მიერ ამგვარ ქუქი-ფაილებზე, ადგილობრივი შენახვის ტექნოლოგიებზე, ვებ-შუქურებსა და ინფორმაციაზე წვდომას.

დამატებითი ინფორმაცია
კონკრეტული შეკითხვების არსებობის შემთხვევაში, გთხოვთ, დაგვიკავშირდეთ მისამართზე:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea (კორეა)
ელფოსტა: გთხოვთ, დაუკავშირდეთ ჩვენს მომხმარებელთა მომსახურების სამსახურს საიტზე https://www.samsung.com ან https://help.content.samsung.com.


კონფიდენციალურობის შეტყობინება მორგების სერვისისთვის
მორგების სერვისის გამოსაყენებლად აუცილებელია გქონდეთ Samsung account. ჩვენი კონფიდენციალურობის დებულება, რომელიც ხელმისაწვდომია გვერდზე https://account.samsung.com/membership/pp („Samsung-ის კონფიდენციალურობის დებულება“), გავრცელდება თქვენ მიერ თქვენი Samsung account-ისა და მორგების სერვისის გამოყენებაზე. ეს კონფიდენციალურობის შეტყობინება შეიცავს დამატებით დეტალებით იმის შესახებ, თუ როგორ შეიძლება მოხდეს თქვენი პერსონალური ინფორმაციის შეგროვება, გამოყენება და შენახვა მორგების სერვისთან დაკავშირებით. აუცილებელია მისი წაკითხვა Samsung-ის კონფიდენციალურობის დებულებასთან ერთად. წინამდებარე კონფიდენციალურობის შეტყობინებისა და Samsung-ის კონფიდენციალურობის დებულების პირობებს შორის შეუსაბამობის ან კონფლიქტის არსებობისას უპირატესობა ენიჭება წინამდებარე კონფიდენციალურობის შეტყობინების პირობებს.

რა არის მორგების სერვისი?
Samsung მოწყობილობები, აპები და სერვისები (თითოეული – „სერვისი“, ერთობლივად – „სერვისები“) განკუთვნილია თქვენთვის პერსონალიზებული სერვისების უზრუნველსაყოფად თქვენი სურვილებისა და საჭიროებების ჭკვიანურად და გონიერად პროგნოზირების გზით. Samsung-ის მორგების სერვისი უზრუნველყოფს გაუმჯობესებულ ხარისხს მომხმარებლისთვის, მათ შორის პერსონალიზებულ შიგთავსსა და რეკომენდაციებს, თქვენ და თქვენს მიერ სერვისების გამოყენების შესახებ მიღებული ინფორმაციის საფუძველზე. მაგალითად, მორგების სერვისს შეუძლია გააუმჯობესოს სერვისების ხარისხი მომხმარებლისთვის რჩევებისა და პერსონალიზებული ინფორმაციის უზრუნველყოფის გზით Samsung-ის ხმის ამოცნობის სერვისის გამოყენებისას, ან იმ მუსიკის დამახსოვრებით, რომელსაც წვიმიან დღეებში უსმენდით და შემდგომში მისი რეკომენდაციით. გარდა ამისა, თუ მისცემთ ბრძანებას „შემახსენე, ვიყიდო ერთი ბოთლი წყალი სახლთან მიახლოებისას“, მორგების სერვისი შეძლებს ბრძანების დამახსოვრებას და შეგახსენებთ წყლის ყიდვის შესახებ სახლთან მიახლოებისას.

რა ტიპის ინფორმაცია თქვენ შესახებ შეიძლება შეგროვდეს მორგების სერვისის მიერ?
რაც უფრო მეტ ინფორმაციას მიიღებს მორგების სერვისი თქვენს შესახებ, მით უფრო სწრაფად და ზუსტად შეძლებს თქვენთვის პერსონალიზებული შიგთავსისა და ინფორმაციის უზრუნველყოფას. მორგების სერვისი განკუთვნილია თქვენი ინტერესების, სასურველი პარამეტრებისა და ლოკაციის შესასწავლად. იგი აგროვებს და აანალიზებს ინფორმაციას თქვენს შესახებ სხვადასხვა გზით. ამაში შედის შემდეგი:
•	ინფორმაცია მოწყობილობის შესახებ. მორგების სერვისმა შეიძლება შეაგროვოს თქვენი მოწყობილობის უნიკალური საიდენტიფიკაციო ინფორმაცია, პარამეტრების ინფორმაცია (როგორიცაა და ენისა და ჩაკეტვის პარამეტრები), სტატუსის ინფორმაცია (როგორიცაა კავშირები სხვა მოწყობილობებთან) და სხვა ინფორმაცია თქვენი მოწყობილობების შესახებ. მორგების სერვისმა შეიძლება ასევე შეამოწმოს მოწყობილობაში დაინსტალირებული ან ამჟამად გაშვებული აპლიკაციები. გარდა ამისა, მორგების სერვისმა შეიძლება შეაგროვოს ინფორმაცია იმის შესახებ, თუ როგორ, როდის და რამდენად ხანგრძლივად იყენებთ მოწყობილობებს, რომლებიც დაკავშირებულია თქვენს Samsung account-თან, მათ შორის ინფორმაციას ამ მოწყობილობებში თქვენ მიერ სერვისებისა და მესამე მხარეების აპებისა და სერვისების გამოყენების შესახებ (როგორიცაა თქვენს მოწყობილობებში არსებული აპების სიები, მოწყობილობებში დაკრული მუსიკა, მონახულებული ვებგვერდები და განხორციელებული ძიებები).
•	ინფორმაცია თქვენი მუსიკისა და ფოტოების შესახებ. მორგების სერვისმა შეიძლება შეაგროვოს და გააანალიზოს ისეთი ინფორმაცია, როგორიცაა დაკრული ან შენახული მუსიკის სათაურები, ჟანრები და შემსრულებლები, ინფორმაცია თქვენი ფოტოების შესახებ, როგორიცაა შენახული ფოტოების გადაღების დრო და ლოკაციები.
•	მონაცემების კონტაქტებისა და კომუნიკაციების შესახებ. მორგების სერვისმა შეიძლება მიიღოს წვდომა თქვენს კონტაქტების სიაზე და შეაგროვოს და გააანალიზოს შემოსული/გამავალი ზარებისა და ტექსტური შეტყობინებების ისტორია თქვენთვის სერვისების უზრუნველყოფის მიზნით, მაგალითად, სხვა პირებთან თქვენი კავშირების დასადგენად (მაგ., ოჯახის წევრებთან და მეგობრებთან), იმის გასაგებად, თუ რომელი კონტაქტებია თქვენთვის ყველაზე მნიშვნელოვანი, რომელ კონტაქტებს იყენებთ ყველაზე ხშირად და რომელია თქვენი სასურველი საკონტაქტო მეთოდი; თქვენი მნიშვნელოვანი კონტაქტების შესახებ ინფორმაციის საჩვენებლად (მაგ., გამოტოვებული ზარების შესახებ); ხმის ამოცნობის ფუნქციის გამოყენებისას დასახელებული კონტაქტების მოსაძებნად.
•	ინფორმაცია კალენდრის შესახებ. მორგების სერვისმა შეიძლება მიიღოს წვდომა თქვენი მოწყობილობის კალენდარზე და შეაგროვოს და გააანალიზოს თქვენი კალენდრის მონაცემები თქვენი სასურველი პარამეტრების გასაგებად, სპეციალური მოვლენების ჩასაწერად და თქვენი ლოკაციის ამოსაცნობად.
•	ინტერნეტ გვერდების დათვალიერების ისტორია. მორგების სერვისმა შეიძლება მიიღოს წვდომა თქვენს ინტერნეტ გვერდების დათვალიერების ისტორიაზე, შეაგროვოს და გააანალიზოს ინფორმაცია მის შესახებ (როგორიცაა მონახულებული ვებგვერდები, საძიებო საკვანძო სიტყვები და სანიშნეები) თქვენი ინტერესებისა და სასურველი პარამეტრების გაგების მიზნით; უფრო რელევანტური ძიების შედეგების საჩვენებლად და მაქსიმალურად შესაფერისი ინფორმაციის უზრუნველსაყოფად სხვადასხვა კონტექსტში; ასევე თქვენთვის სხვა სერვისების უზრუნველსაყოფად, როგორც აღწერილია წინამდებარე კონფიდენციალურობის შეტყობინებაში. საიდუმლო რეჟიმში (ინკოგნიტო ან პერსონალურ რეჟიმში) ინტერნეტ გვერდების დათვალიერებისას განხორციელებული ძიების ისტორია არ შეგროვდება.
•	ინფორმაცია ლოკაციის შესახებ. მორგების სერვისმა შეიძლება რეგულარულად მიიღოს წვდომა, შეაგროვოს და გააანალიზოს თქვენი მოწყობილობის ზუსტი გეოლოკაცია და სხვა ინფორმაცია, რომელიც დაკავშირებულია თქვენს ლოკაციასთან, Bluetooth და Wi-Fi სიგნალების, კალენდრის ჩანაწერებისა და სხვა ტექნოლოგიებისა და მონაცემების მეშვეობით, გარკვეული მიზნებით, როგორიცაა თქვენი მოთხოვნით ლოკაციასთან დაკავშირებული შეტყობინებების ან ინფორმაციის უზრუნველყოფა. იმისათვის, რომ მორგების სერვისმა შეაგროვოს გეოლოკაციის ინფორმაცია, ლოკაციის პარამეტრები უნდა იყოს ჩართული თქვენს მოწყობილობაში. შესაბამისად, ზოგიერთ შემთხვევაში, მორგების სერვისმა შეიძლება მოგთხოვოთ ლოკაციის პარამეტრების ჩართვა.
•	Samsung account, ჩემი პროფილი და Samsung-ის სერვისების მონაცემები. მორგების სერვისმა შეიძლება შეაგროვოს და გააანალიზოს ინფორმაცია, რომელიც შენახულია თქვენს Samsung account-ზე ან დაკავშირებულია მასთან (როგორიცაა თქვენი Samsung account-ის ID, საკონტაქტო ინფორმაცია, სახელი, დაბადების თარიღი და სქესი) და „ჩემს პროფილში“ რეგისტრირებული ინფორმაცია. მორგების სერვისმა შეიძლება ასევე შეაგროვოს და გააანალიზოს ინფორმაცია, რომელიც დაკავშირებულია თქვენ მიერ სერვისების გამოყენებასთან, როგორიცაა თქვენ მიერ Samsung-ის აპლიკაციების გამოყენება, ხმის ამოცნობის სერვისის მეშვეობით გაცემული ხმოვანი ბრძანებები, Reminder-ში დაყენებული შეტყობინებები და თქვენთვის მოწოდებული ამინდის მონაცემები.
•	მესამე მხარის დაკავშირებულ აპლიკაციებსა და სერვისებთან დაკავშირებული ინფორმაცია. მესამე მხარის აპლიკაციასთან ან სერვისთან დაკავშირების დაშვებით, შეიძლება მორგების სერვისს საშუალება მისცეთ, გამოიყენოს თქვენ მიერ ამ მესამე მხარის აპლიკაციებისა და სერვისების გამოყენებასთან დაკავშირებული მონაცემები და უზრუნველყოს თქვენთვის პერსონალიზებული ფუნქციები.

ზემოთ მითითებული ინფორმაციის გარდა, მორგების სერვისმა შეიძლება, ასევე, შეაგროვოს ინფორმაცია თქვენს, თქვენი მოწყობილობებისა და აპების და თქვენ მიერ სერვისების გამოყენების შესახებ იმ მეთოდებით, რომლებსაც აღგიწერთ შეგროვების დროისთვის, ან სხვაგვარად თქვენი თანხმობით. მორგების სერვისი უზრუნველყოფს თქვენთვის ვარიანტებს იმასთან დაკავშირებით, თუ როგორ შეიძლება გამოიყენოს და გააანალიზოს მორგების სერვისმა გარკვეული ტიპის პერსონალური ინფორმაცია, როგორიცაა თქვენი ზარებისა და ტექსტური შეტყობინებების ისტორია, გეოლოკაციის მონაცემები და ინტერნეტ გვერდების დათვალიერების ისტორია. მორგების სერვისი ასევე უზრუნველყოფს თქვენთვის მორგების სერვისის მიერ რეკლამის მიზნებისთვის თქვენი პერსონალური ინფორმაციის გამოყენებაზე უარის თქმის შესაძლებლობას. დამატებითი ინფორმაციისთვის იხილეთ ქვემოთ მოცემული განყოფილება „თქვენი უფლებები და თქვენთვის არსებული ვარიანტები“.

როგორ გამოიყენება შეგროვებული ინფორმაცია?
მორგების სერვისი გააანალიზებს ზემოთ მოცემულ ინფორმაციას ავტომატიზებული სისტემის საშუალებით და მიაწვდის გაანალიზებულ მონაცემებს სერვისებსა და მესამე მხარის აპლიკაციებს, რომლებსაც უფლებას მისცემთ შემდეგი მიზნებით:
•	თქვენთვის პერსონალიზებული შიგთავსისა და ინფორმაციის უზრუნველსაყოფად;
•	თქვენთვის უკეთესი სერვისების უზრუნველყოფის მეთოდების გაანალიზებისთვის;
•	სერვისების გასაუმჯობესებლად და გასავითარებლად;
•	პერსონალიზებული რეკლამების საჩვენებლად იმ პროდუქტებისა და სერვისების შესახებ, რომლებიც შეიძლება თქვენთვის საინტერესო იყოს; და
•	თქვენი ცალკე თანხმობით, ელფოსტისა და Push-შეტყობინებების მეშვეობით თქვენთან კომუნიკაციისთვის თქვენი ინტერესების შესაბამისად პერსონალიზებული იმ პროდუქტებისა და სერვისების შესახებ, რომლებსაც გთავაზობთ Samsung და მესამე მხარეები.
შეგიძლიათ შეწყვიტოთ გარკვეული ინფორმაციის შეგროვება და გამოყენება, როგორც აღწერილია ქვემოთ მოცემულ განყოფილებაში „თქვენი უფლებები და თქვენთვის არსებული ვარიანტები“. გაითვალისწინეთ, რომ იმისათვის, რომ თითოეული სერვისის ფარგლებში თქვენთვის უზრუნველყოფილი იქნეს მორგებული სერვისი, აუცილებელია გარკვეული ინფორმაცია. ოპტიმალური ფუნქციონალობა შეიძლება უზრუნველყოფილი იქნეს მხოლოდ იმ შემთხვევაში, თუ მორგების სერვისს მისცემთ წვდომას ყველანაირ ინფორმაციაზე.

პერსონალიზებული რეკლამა და პირდაპირი მარკეტინგი
მორგების სერვისმა შეიძლება შეაგროვოს, გაანალიზოს და გააზიაროს ინფორმაცია თქვენ მიერ სერვისების გამოყენების და თქვენი ონლაინ აქტივობების შესახებ, დროთა განმავლობაში, მესამე მხარის ვებგვერდებსა და აპლიკაციებში, ასევე სხვადასხვა მოწყობილობებში, თქვენთვის რეკლამასთან და პირდაპირ მარკეტინგთან დაკავშირებული კომუნიკაციების (ერთობლივად „რეკლამები“) უზრუნველსაყოფად იმ პროდუქტებისა და სერვისების შესახებ, რომლებსაც Samsung და მესამე მხარეები გთავაზობენ და რომლებიც თქვენს ინტერესებს შეესაბამება. თუ ეს მოითხოვება მოქმედი კანონმდებლობით, ჩვენ მივიღებთ თქვენგან თანხმობას თქვენი პერსონალური ინფორმაციის დამუშავებაზე პირდაპირი მარკეტინგის მიზნებისთვის. შეგიძლიათ უარი თქვათ მორგების სერვისის მიერ ამ ინფორმაციის გამოყენებაზე პერსონალიზებული რეკლამების მიზნით Samsung account-ის პარამეტრების შემდეგ მენიუში: ჩემი პროფილი > Samsung account-ის მართვა. ამ მენიუში გამორთეთ ვარიანტი „მორგების სერვისის გამოყენება რეკლამებისთვის“. გთხოვთ, გაითვალისწინოთ, რომ ამ ვარიანტის გამორთვით შეიძლება არ შეწყდეს ყველა რეკლამა (მათ შორის პერსონალიზებული რეკლამა), რომელსაც Samsung უზრუნველყოფს. შეიძლება გააგრძელოთ Samsung-ისგან რეკლამების მიღება, თუ თქვენ დათანხმდით მათ მიღებაზე სხვა სერვისებიდან. დამატებითი ინფორმაციისთვის იმის შესახებ, თუ როგორ გააუქმოთ ასეთი რეკლამები სხვა სერვისებიდან, გადადით შესაბამისი სერვისის პარამეტრების მენიუში.

როგორ წავშალო მორგების სერვისის მიერ მიღებული ინფორმაცია?
მორგების სერვისის მიერ შეგროვებული და გაანალიზებული ინფორმაცია წაიშლება თქვენ მიერ თქვენი Samsung account-ის წაშლის შემდეგ. თქვენ ასევე შეგიძლიათ მოითხოვოთ გარკვეული კატეგორიების მონაცემების წაშლა, რომლებიც შეგროვდა და გაანალიზდა მორგების სერვისის მიერ, ნებისმიერ დროს, თქვენი Samsung account-ის წაშლამდეც კი, Samsung account-ის კონფიდენციალურობის პარამეტრების მენიუდან. გაითვალისწინეთ, რომ ზოგიერთ შემთხვევაში ჩვენს სერვერებზე შენახული ინფორმაციის წაშლას შეიძლება გარკვეული დრო დასჭირდეს.

რა მოხდება, თუ წავშლი მორგების სერვისის მიერ შეგროვებულ ინფორმაციას, ან თუ შეწყდება გარკვეული ინფორმაციის შეგროვება მორგების სერვისის მიერ?
თუ წაშლით შეგროვებულ ინფორმაციას, მორგების სერვისის მიერ თქვენთვის მოწოდებული პერსონალიზებული შიგთავსის სიზუსტე და/ან ხარისხი შეიძლება გაუარესდეს. გარდა ამისა, პერსონალიზაციის ზოგიერთ ფუნქციას შეიძლება დასჭირდეს თქვენ მიერ წაშლილი ინფორმაცია ან ინფორმაცია, რომელზეც წვდომა აუკრძალეთ მორგების სერვისს. შესაბამისად, ასეთი ფუნქციების მიღების გაგრძელება შესაძლებელი გახდება მხოლოდ იმ შემთხვევაში, თუ მორგების სერვისს ისევ მისცემთ შესაბამისი ინფორმაციის შეგროვებისა და გამოყენების ნებართვას.

ვის ვუმხელთ თქვენს პერსონალურ ინფორმაციას?
ჩვენ არ ვუმჟღავნეთ პერსონალურ ინფორმაციას თქვენს შესახებ მორგების სერვისის მეშვეობით მესამე მხარეებს, წინამდებარე კონფიდენციალურობის შეტყობინებაში და Samsung-ის გლობალურ კონფიდენციალურ დებულებაში აღწერილის გარდა. ჩვენ შეგვიძლია გავუზიაროთ თქვენი პერსონალური ინფორმაცია ჩვენს შვილობილ კომპანიებს და აფილირებულ პირებს, ასევე, გარე სერვისის პროვაიდერებს, რომლებიც გვეხმარებიან მორგების სერვისის უზრუნველყოფაში.

როგორ ვიცავთ თქვენს პერსონალურ ინფორმაციას
ჩვენ ვიღებთ ადმინისტრაციულ, ტექნიკურ და ფიზიკურ ზომებს სერვისების და მორგების სერვისის მეშვეობით მიღებული პერსონალური ინფორმაციის დასაცავად არაკანონიერი ან არაავტორიზებული განადგურების, შეფერხების, დაკარგვის, შეცვლის, წვდომის, გამჟღავნებისა და გამოყენებისგან.

თქვენი უფლებები და თქვენთვის არსებული ვარიანტები
Samsung პატივს სცემს თქვენს არჩევანს და ცდილობს შემოგთავაზოთ ინფორმაციის მართვის სხვადასხვა მეთოდი. თქვენ შეგიძლიათ ნებისმიერ დროს გამორთოთ მორგების სერვისი „მორგების სერვისის“ ვარიანტიდან Samsung account-ის პარამეტრების მენიუში, რის შემდეგაც Samsung შეაჩერებს მორგებული შიგთავსისა და ინფორმაციის უზრუნველყოფას, ასევე მორგების სერვისში თქვენი ინფორმაციის შეგროვებას და გაანალიზებას. გარდა ამისა, თუ შეცვლით ზემოთ მოცემულ განყოფილებაში „პერსონალიზებული რეკლამა და პირდაპირი მარკეტინგი“ აღწერილ პარამეტრებს, მორგების სერვისში შეგროვებული და გაანალიზებული ინფორმაცია აღარ იქნება გამოყენებული რეკლამის მიზნებისთვის.

გარდა ამისა, შეგიძლიათ მიუთითოთ იმ ინფორმაციის კატეგორიები, რომლის შეგროვებასაც და გაანალიზებას შეძლებს მორგების სერვისი, ასევე მორგების სერვისის მხარდაჭერა გარკვეული სერვისებისთვის. თუმცა, მომდევნო გადაწყვეტილებები გავლენას არ მოახდენს მორგების სერვისის მიერ უკვე შეგროვებულ და გაანალიზებულ ინფორმაციაზე და მორგების სერვისის გამორთვა არ გამოიწვევს მორგების სერვისის მიერ ადრე შეგროვებული და გაანალიზებული ინფორმაციის წაშლას. მორგების სერვისის გამორთვის შემდეგაც თქვენ შეძლებთ თითოეული სერვისით უზრუნველყოფილი ნაგულისხმევი ფუნქციების გამოყენებას. შეგიძლიათ აირჩიოთ სხვადასხვა ვარიანტი, რომელიც მითითებულია ქვემოთ:

•	მორგების სერვისის პარამეტრების შესაცვლელად თქვენს Samsung account-ზე რეგისტრირებული თითოეული მოწყობილობისთვის, შეასრულეთ შემდეგი:
- სმარტფონები/პლანშეტები: პარამეტრები > გლობალური ქსელი და ანგარიშები > ანგარიშები > Samsung account > კონფიდენციალურობა > მორგების სერვისი
•	მორგების სერვისის პარამეტრების შესაცვლელად თქვენს Samsung account-ზე რეგისტრირებული ყველა მოწყობილობისთვის, შეასრულეთ შემდეგი:
- ვებგვერდი: https://account.samsung.com > პერსონალური ინფორმაციის პარამეტრები
- სმარტფონები/პლანშეტები: პარამეტრები > გლობალური ქსელი და ანგარიშები > ანგარიშები > Samsung account > ჩემი პროფილი > Samsung account-ის მართვა > მორგების სერვისი

ზემოთ მითითებული კონკრეტული პარამეტრები შეიძლება შეიცვალოს მორგების სერვისის მხარდაჭერის მქონე მოწყობილობის განახლებულ ან ახალ მოდელებში. გთხოვთ, გაითვალისწინოთ, რომ მორგებული ფუნქციონალობა შეიძლება შეიცვალოს მორგების სერვისის გამორთვის შედეგად.

მოქმედი კანონმდებლობის შესაბამისად, თქვენ შეიძლება უფლება გქონდეთ უარი თქვათ ან თქვენი პერსონალური ინფორმაციის დამუშავებაზე ან მოითხოვოთ მისი შეზღუდვა, ასევე მოითხოვოთ წვდომა თქვენს საკუთარ ინფორმაციაზე და მისი შესწორება. მოთხოვნების განთავსება შესაძლებელია ჩვენი მომხმარებელთა მომსახურების განყოფილებაში შემდეგ გვერდზე: https://help.content.samsung.com.


SAMSUNG-ის გლობალური კონფიდენციალურობის დებულება – დანართი SMART TV-ისთვის
Samsung-ის Smart TV სერვისი გთავაზობთ ფუნქციების ნაკრებს, რომლებიც უზრუნველყოფს გაუმჯობესებულ ვიდეო შიგთავსს, ტელევიზორის პერსონალიზებულ ფუნქციონალობას, ფილმებს, სოციალური ქსელების სერვისებთან დაკავშირებას და Smart TV-ის მართვის და გამოყენების შესაძლებლობას ხმოვანი ბრძანებების საშუალებით. ჩვენ ვაგროვებთ, ვიყენებთ, ვაზიარებთ და ვინახავთ ინფორმაციას თქვენი Smart TV-ისა და Smart TV-თან დაკავშირებული მოწყობილობების მეშვეობით Samsung-ის გლობალურ კონფიდენციალურობის დებულებაში აღწერილი მეთოდებით. დანართში წარმოდგენილია დამატებითი ინფორმაცია Smart TV-ის ზოგიერთი ფუნქციის კონფიდენციალურობის წესების შესახებ.

Smart TV განკუთვნილია იმისათვის, რომ ადვილად მოძებნოთ და მიიღოთ წვდომა ვიდეო პროგრამებზე და სხვა შიგთავსზე. მაგალითად, შეგიძლიათ მიიღოთ წვდომა ინფორმაციზე პირდაპირი სატელევიზიო პროგრამების შესახებ, რომლებიც მოგეწოდებათ საკაბელო ან სატელიტური ოპერატორის მიერ, ასევე მოთხოვნით ვიდეო შიგთავსის შემოთავაზებების შესახებ, რომლებიც მოგეწოდებათ შიგთავსის გარე პროვაიდერების მიერ Smart TV-ში ასახული საძიებო გიდების მეშვეობით.
პირდაპირი სატელევიზიო პროგრამების შემთხვევაში, ნაწილობრივ თქვენი საფოსტო კოდის საფუძველზე, ჩვენ ვადგენთ, რომელი შიგთავსი არის თქვენთვის ხელმისაწვდომი. გარდა ამისა, Smart TV გეხმარებათ, მოძებნოთ და დაათვალიეროთ Smart TV-ის სხვა შიგთავსი, რომელიც უფრო რელევანტურია თქვენთვის, ისეთი პროგრამებისა და შიგთავსის აღნიშვნით, რომელიც, სავარაუდოდ, თქვენთვის საინტერესო იქნება, ან დამატებითი სერვისების უზრუნველყოფით, რომლებიც ტელევიზორის ფუნქციონალობას გააუმჯობესებს. ამ რეკომენდაციებისა და დამატებითი სერვისების საფუძველშია:
• ინფორმაცია Smart TV-ში და სხვა მოწყობილობებში Samsung აპლიკაციების მეშვეობით ნანახი, შეძენილი, ჩამოტვირთული ან ტრანსლირებული შიგთავსის შესახებ (ინფორმაცია ტელევიზორის ყურების ინფორმაციის შესახებ იხილეთ ქვემოთ მოცემულ განყოფილებაში „ყურების ინფორმაციის სერვისები“);
• ინფორმაცია თქვენი Smart TV-ის მეშვეობით გახსნილი აპლიკაციების შესახებ;
• ინფორმაცია Smart TV-ში თქვენ მიერ დაწკაპუნებული „მოწონების“, „დაწუნების“, „ახლა ყურების“ და სხვა ღილაკების შესახებ;
• Smart TV-ის ძიების ფუნქციებში შეყვანილი მოთხოვნის ტერმინები, მათ შორის კონკრეტული ვიდეო შიგთავსის ძიებისას;
• Smart TV-ის გამოყენებისა და მოწყობილობის შესახებ სხვა ინფორმაცია, მათ შორის, მაგრამ არა მხოლოდ IP მისამართი, ჟურნალის მონაცემები, ინფორმაცია, რომლითაც ხდება თქვენი აპარატურის, პროგრამული უზრუნველყოფის, ან პროგრამის კონფიგურაციის ამოცნობა, ბრაუზერის ინფორმაცია და თქვენ მიერ მოთხოვნილი გვერდ(ებ)ი.

საინფორმაციო სერვისების ნახვა
თქვენთვის მორგებული და პერსონალიზებული Smart TV-ის ფუნქციონალობის უზრუნველსაყოფად, ზოგიერთი ჩვენი ფუნქცია და სერვისი გამოიყენებს თქვენი ტელევიზორის ყურებისა და Smart TV-ის გამოყენების ინფორმაციას.
თქვენი ტელევიზორის ყურების ისტორია მოიცავს ინფორმაციას ქსელების, არხების, მონახულებული ვებგვერდებისა და პროგრამების შესახებ, რომლებსაც Smart TV-ით უყურებთ, ასევე ტელევიზორის ყურების ხანგრძლივობას.
ამ ინფორმაციის დაფიქსირებისთვის შეიძლება გამოვიყენოთ შიგთავსის ავტომატური ამოცნობის (ACR) და სხვა ტექნოლოგიები. თქვენი Smart TV-ის მიერ გადმოცემული იქნება ვიდეოს ნაწყვეტები ან ტელევიზორში დაყენებული არხების ინფორმაცია ნანახი პროგრამების დასადგენად.
შეგიძლიათ ნებისმიერ დროს შეცვალოთ არჩეული კონფიდენციალურობის ვარიანტი თქვენი სურვილისამებრ პარამეტრების მენიუდან კონკრეტული ფუნქციის ან სერვისის გამორთვით, რის შემდეგაც შესაბამისი კონკრეტული ფუნქციისთვის ან სერვისისთვის შეწყდება თქვენი ტელევიზორის ყურების ისტორიის შეგროვება.
გაითვალისწინეთ, რომ თქვენ მიერ არჩეულმა კონფიდენციალურობის ვარიანტმა შეიძლება გავლენა მოახდინოს ყურების ინფორმაციაზე დაფუძნებული კონკრეტული სერვისის ხელმისაწვდომობაზე ან ხარისხზე.

ინტერესებზე დაფუძნებული რეკლამების სერვისები
ინტერესებზე დაფუძნებული რეკლამების სერვისები („IBA სერვისები“) განკუთვნილია სასარგებლო, ინტერაქტიული და ინტერესებზე დაფუძნებული რეკლამების მიღებისა და ნახვის შესაძლებლობის უზრუნველსაყოფად Samsung-ის და მესამე მხარეების მიერ შემოთავაზებულ პროდუქტებსა და სერვისებთან დაკავშირებით თქვენს Samsung Smart TV-ში ან Samsung-ის და მესამე მხარეების სხვადასხვა პლატფორმებსა და მოწყობილობებში, მათ შორის ხაზოვან რეკლამებში, ინტერნეტში, მობილურ მოწყობილობებსა და პლანშეტებში.

თქვენს მოწყობილობებში უფრო რელევანტური რეკლამის უზრუნველყოფის მიზნით, IBA სერვისი გამოიყენებს თქვენს ტელევიზორის ყურების ისტორია (მათ შორის ინფორმაციას ქსელების, არხების, მონახულებული ვებგვერდებისა და პროგრამების შესახებ, რომლებსაც Samsung Smart TV-ით უყურებთ, ასევე ტელევიზორის ყურების ხანგრძლივობას), Samsung Smart TV-ის გამოყენების ინფორმაცის და სხვა სტატისტიკურ მონაცემებს, რომლებიც მიღებულია სანდო მესამე მხარეების მონაცემთა წყაროებიდან. თქვენი ტელევიზორის ყურების ისტორიის დაფიქსირებისთვის შეიძლება გამოვიყენოთ შიგთავსის ავტომატური ამოცნობის (ACR) და სხვა ტექნოლოგიები.

ზემოთ მითითებული ინფორმაციის საფუძველზე ჩვენ ვქმნით საერთო ინტერესების მქონე Samsung Smart TV-ების მფლობელების ჯგუფებს და ამ ჯგუფებს ვიყენებთ IBA სერვისისთვის. ზემოთ მითითებული ინფორმაცია გამოიყენება იმ ჯგუფების დასადგენად, რომლებზეც მიმაგრებულია Samsung Smart TV და შესაბამისად, იმის დასადგენად, თუ რომელ რეკლამებს იღებთ თქვენს მოწყობილობებში.

თქვენ შეგიძლიათ ნებისმიერ დროს გამორთოთ IBA სერვისი პარამეტრების მენიუდან თქვენს Samsung Smart TV-ში.

გაითვალისწინეთ, რომ IBA სერვისთან დაკავშირებით არჩეული კონფიდენციალურობის ვარიანტი გავლენას არ მოახდენს სხვა ტიპის რეკლამებისა და მარკეტინგული ინფორმაციის მიღებაზე, რომელიც არ მოგეწოდებათ კონკრეტულად ტელევიზორის ყურების ან Samsung Smart TV-ის გამოყენების ინფორმაციის საფუძველზე. ასეთი სხვა ტიპის რეკლამა და მარკეტინგული ინფორმაცია მოგეწოდებათ სხვა ინფორმაციის საფუძველზე, როგორიცაა გენერალიზებული ლოკაცია და სხვა მიახლოებითი ან სავარაუდო ინფორმაცია. ასეთი რეკლამა და მარკეტინგული ინფორმაცია შეიძლება ნაკლებად რელევანტური იყოს, რადგან ის არ არის დაფუძნებული თქვენს ინტერესებზე.

IBA სერვისების შესახებ დეტალური ინფორმაცია იხილეთ IBA სერვისების კონფიდენციალურობის შეტყობინებაში, რომელიც მოცემულია ამ დანართის ქვემოთ.

PSID
თქვენი Smart TV-ის ყურების ისტორია და გამოყენების ინფორმაცია, რომელიც გროვდება ინტერესებზე დაფუძნებული რეკლამების მოსაწოდებლად, დაკავშირებული იქნება მოწყობილობისთვის შემთხვევითი წესით შერჩეულ, ცვალებად და შეცვლად იდენტიფიკატორთან, რომელსაც ეწოდება პერსონალიზებული სერვისის ID, ანუ „PSID“.
თქვენ ნებისმიერ დროს შეგიძლიათ შეცვალოთ თქვენი PSID პარამეტრების მენიუდან Smart TV-ში, რის შედეგად Smart TV-ის ყურების ისტორია და Smart TV-ის გამოყენების ინფორმაცია ინტერესებზე დაფუძნებულ რეკლამებთან დაკავშირებით აღარ იქნება მიბმული ძველ PSID-თან. გაითვალისწინეთ, რომ PSID-ის შეცვლის შემთხვევაში, პერსონალიზებული და ინტერესებზე დაფუძნებული რეკლამების ხარისხი შეიძლება გაუარესდეს.

ხმის ამოცნობა
თქვენი Smart TV-ის მართვა და მისი მრავალი ფუნქციის გამოყენება ხმოვანი ბრძანებების მეშვეობით შეგიძლიათ.
ხმის ამოცნობის ჩართვის შემთხვევაში, შეგიძლიათ ინტერაქცია მოახდინოთ Smart TV-თან ხმის გამოყენებით. ხმის ამოცნობის ფუნქციის უზრუნველსაყოფად თქვენი ხმოვანი ბრძანებები (თქვენი მოწყობილობის და მისი გამოყენების ინფორმაციასთან ერთად, მათ შორის მოწყობილობის იდენტიფიკატორები) გადმოგვეცემა ჩვენ და ჩვენ მოვახდენთ თქვენი ხმოვანი ბრძანებების ტექსტად გარდაქმნას ხმის ამოცნობის ფუნქციების უზრუნველყოფის მიზნით. გარდა ამისა, ფუნქციების შეფასებისა თუ გაუმჯოებესების მიზნით, Samsung-მა შეიძლება შეაგროვოს ხმოვანი ბრძანებები და დაკავშირებული ტექსტი. Samsung შეაგროვებს თქვენს ხმოვან ბრძანებებს მხოლოდ მაშინ, როცა კონკრეტულ ძიების მოთხოვნას განათავსებთ Smart TV-ში, გააქტიურების ღილაკზე დაწკაპუნებით დისტანციურ პულტზე ან ეკრანზე და დისტანციურ პულტზე მიკროფონში შესაბამისი ფრაზის წარმოთქმით.
თუ არ ჩართავთ ხმის ამოცნობას, ხმის ამოცნობის ფუნქციებს ვერ გამოიყენებთ.
ხმის ამოცნობის მონაცემების შეგროვების გამორთვა ნებისმიერ დროს შეგიძლიათ „პარამეტრების“ მენიუში გადასვლით. თუმცა, ამის შემდეგ ხმის ამოცნობის ფუნქციებს ვერ გამოიყენებთ.

ხმის ამოცნობის შესახებ დეტალური ინფორმაცია იხილეთ ხმის ამოცნობის კონფიდენციალურობის შეტყობინებაში, რომელიც მოცემულია ამ დანართის ქვემოთ.

მესამე მხარეები
გთხოვთ, გაითვალისწინოთ, რომ მესამე მხარის მიერ უზრუნველყოფილი ვიდეოს ყურებისას ან აპლიკაციებსა და შიგთავსზე წვდომისას, მომწოდებელს შეეძლება თქვენი Smart TV-ის (მაგ., მისი IP მისამართისა და მოწყობილობის იდენტიფიკატორების), მოთხოვნილი ტრანზაქციის (მაგ., თქვენ მიერ ვიდეოს ყიდვის ან ქირაობის მოთხოვნის) და თქვენ მიერ აპლიკაციის ან სერვისის გამოყენების შესახებ ინფორმაციის მიღება ან შეგროვება. Samsung არ აგებს პასუხს ამგვარი მომწოდებლების კონფიდენციალურობასთან და არც უსაფრთხოებასთან დაკავშირებით. თქვენ უნდა გამოიჩინოთ სიფრთხილე და გაეცნოთ თქვენ მიერ გამოყენებული მესამე მხარის ვებგვერდებისა და სერვისების მოქმედ კონფიდენციალურობის დებულებებს.

ქვეყნის სპეციფიკური ფუნქციები
გთხოვთ, გაითვალისწინოთ, რომ Smart TV-ის ამ დანართში აღწერილი ერთი ან მეტი ფუნქცია შეიძლება არ იყოს თქვენთვის ხელმისაწვდომი, რაც დამოკიდებულია თქვენს საცხოვრებელ ადგილზე.


SAMSUNG-ის გლობალური კონფიდენციალურობის დებულება – დანართი მობილური მოწყობილობებისთვის
Samsung-ის მობილური და სატარებელი მოწყობილობები თუ სხვა დაკავშირებული ტექნოლოგიები და სერვისები (ერთობლივად, ჩვენი „მობილური მოწყობილობები“) გთავაზობთ ფუნქციათა ფართო სპექტრს, მათ შორის არის ისეთები, რომლებიც მომხმარებლებს ჯანმრთელობისა და ფიტნესის მონიტორინგისა თუ გაუმჯობესების, მუშობის გამარტივების, მობილური გადახდების განხორციელებისა და საკუთარი მობილური მოწყობილობების ხმოვანი ბრძანებების მეშვეობით მართვის საშუალებას აძლევს. თქვენ მიერ ჩვენი მობილური მოწყობილობების გამოყენებისას, ჩვენ ვაგროვებთ, ვიყენებთ, ვაზიარებთ და ვინახავთ თქვენს ინფორმაციას Samsung-ის კონფიდენციალურობის დებულებაში აღწერილი ხერხებით. დანართში წარმოდგენილია დამატებითი ინფორმაცია იმის შესახებ, თუ რა გზით ვიყენებთ ამ ინფორმაციას ჩვენი მობილური მოწყობილობების ფუნქციების უზრუნველსაყოფად.

სტანდარტული ინფორმაცია თქვენი მობილური მოწყობილობის შესახებ
თქვენი მობილური მოწყობილობის გააქტიურების ან მისი ინტერნეტთან დაკავშირებული ფუნქციების გამოყენებისას გროვდება ინფორმაცია. ეს მოიცავს ინფორმაციას თქვენი მობილური მოწყობილობის შესახებ, როგორიცაა თქვენი IP მისამართი, ოპერაციული სისტემის ვერსია, რეგიონისა და ენის პარამეტრები, IMEI კოდები და მოწყობილობათა სხვა უნიკალური იდენტიფიკატორები. ის ასევე შეიცავს ინფორმაციას იმის შესახებ, რა გზით, როდის და რამდენი ხნის განმავლობაში იყენებთ თქვენს მობილურ მოწყობილობას.
როგორც ეს აღწერილია კონფიდენციალურობის დებულებაში, სტანდარტულ ინფორმაციას თქვენი მობილური მოწყობილობის შესახებ ვიყენებთ მისი მუშაობის, ტექნიკური მომსახურებისა და გაუმჯობესების მიზნით, ხოლო თქვენი მოწყობილობის სტანდარტული ინფორმაცია შეიძლება გავუზიაროთ ისეთ ბიზნეს პარტნიორებს, როგორიცაა თქვენი უსადენო ქსელის ოპერატორები, ან სერვისის მომწოდებლები, რომლებიც უზრუნველყოფენ სერვისებს ჩვენი სახელით.

მესამე მხარეები
გთხოვთ, გაითვალისწინოთ, რომ მესამე მხარის, მათ შორის, თქვენი უსადენო ქსელის პროვაიდერის, მიერ უზრუნველყოფილი ფუნქციის გამოყენებისას, მომწოდებელს შეეძლება თქვენი მობილური მოწყობილობის (მაგ., მისი IP მისამართისა და მოწყობილობის იდენტიფიკატორების), მოთხოვნილი ტრანზაქციის (მაგ., თქვენ მიერ შიგთავსის ყიდვის ან ქირაობის მოთხოვნა) და თქვენ მიერ აპლიკაციის ან სერვისის გამოყენების შესახებ ინფორმაციის მიღება ან შეგროვება. Samsung არ აგებს პასუხს ამგვარი მომწოდებლების კონფიდენციალურობასთან და არც უსაფრთხოებასთან დაკავშირებით. თქვენ უნდა გამოიჩინოთ სიფრთხილე და გაეცნოთ თქვენ მიერ გამოყენებული მესამე მხარის ვებგვერდებისა და სერვისების მოქმედ კონფიდენციალურობის დებულებებს.

სპეციფიკური ფუნქციები
გთხოვთ, გაითვალისწინოთ, რომ ამ დანართში აღწერილი ერთი ან მეტი ფუნქცია შეიძლება არ იყოს თქვენთვის ხელმისაწვდომი, რაც დამოკიდებულია თქვენი მოწყობილობის მოდელზე, სერვისის მომწოდებელზე ან საცხოვრებელ ადგილზე.

Samsung Health
Samsung Health აპლიკაცია, დაკავშირებული აპლიკაციები და აქსესუარები (ერთობლივად, „Samsung Health“) წარმოადგენს უნივერსალურ კომპანიონს, რომელიც ჯანსაღი ცხოვრების სტილის წასახალისებლად შეიქმნა. Samsung Health-ის მეშვეობით შეგიძლიათ თვალი ადევნოთ თქვენს ყოველდღიურ აქტივობას, მიიღოთ მითითებები ფიტნესთან დაკავშირებული ყოველდღიური მიზნებისა და საფეხურების მისაღწევად, ასევე გაზომოთ და მართოთ ისეთი მონაცემები, როგორიცაა გულისცემა, სისხლში ჟანგბადისა და სტრესის დონეები.
Samsung Health-ის მონაცემები მუშავდება თქვენ მიერ მოთხოვნილი სერვისის ან ფუნქციის (მათ შორის, მონაცემების დამარქაფებისა და სინქრონიზაციის სერვისების Samsung account-ის მომხმარებლებისთვის), მონაცემების ანალიზისა და სტატისტიკის უზრუნველსაყოფად, რაც თქვენ სიჯანსაღის შენარჩუნებაში, ხოლო Samsung Health-ს მუშაობისა და შესაძლებლობების გაუმჯობესებაში ეხმარება. მონაცემები შეიძლება შეგროვდეს როგორც თქვენი მობილური მოწყობილობის სენსორებიდან, ისე თქვენ მიერ შესაბამის მობილურ მოწყობილობაში, დაკავშირებულ აპლიკაციაში ან აქსესუარში საკუთარი მონაცემების შეყვანისას.
დამატებითი ინფორმაცია იმის შესახებ, თუ როგორ ვამუშავებთ თქვენს ინფორმაციას, მოცემულია Samsung Health-ის კონფიდენციალურობის შეტყობინებაში და შეგიძლიათ ნახოთ Samsung Health აპლიკაციის პარამეტრების მენიუში.

Samsung Social
Samsung Social (ყოფილი ე.წ. „გაზრდილი ფუნქციები“) წარმოადგენს სერვისების ნაკრებს, რომელიც შექმნილია მეგობრებთან შიგთავსის გაზიარების და მათთან დაკავშირების გამარტივებისა და გაუმჯობესების მიზნით.
მაგალითად, ამჟამად ხელმისაწვდომი ფუნქციების მეშვეობით, პროფილის გაზიარების ფუნქციით შეგიძლიათ თქვენი პროფილისა და შიგთავსის გაზიარება და თქვენი მეგობრების სურათების ნახვა პროფილის გაზიარების ფუნქციის გამოყენებით, ხოლო მარტივი გაზიარების ფუნქციით შეგიძლიათ ფაილების მარტივად გაზიარება კონტაქტების სიაში არსებული მეგობრებისთვის.
ამ ფუნქციების უზრუნველსაყოფად ჩვენ დაგვჭირდება თქვენი სახელისა და კონტაქტების სიიდან ტელეფონის ნომრების შესახებ ინფორმაციის შეგროვება, ასევე წვდომა შიგთავსზე, რომლის გაზიარებასაც აპირებთ მეგობრებისთვის.
თქვენ შეგიძლიათ მთლიანად გამორთოთ ეს ფუნქციები, ან, სანაცვლოდ, თქვენს მობილურ მოწყობილობაში Samsung account პარამეტრებისა ან იმ აპლიკაციების მონახულებით, რომლებიც იყენებენ Samsung Social ფუნქციებს, შეგიძლიათ აირჩიოთ, რომელი სერვისების გამოყენება გსურთ.
გარდა ამისა, იმისდა მიხედვით, თუ რა გზით გამოიყენებთ Samsung Social-ს, შეძლებთ აირჩიოთ, რა ტიპის მონაცემების გაზიარება გსურთ და რომელ მეგობრებთან.

Samsung Pay
Samsung Pay არის თავსებადი მობილური მოწყობილობის მეშვეობით, სადებეტო ან საკრედიტო ბარათით გადახდის მარტივი და უსაფრთხო ხერხი. Samsung Pay-ს გამოსაყენებლად და ბარათის რეგისტრაციის პროცესის დასაწყებად, თქვენი ვინაობის დამდგენი და დამადასტურებელი მონაცემები თქვენს ბანკს მობილური მოწყობილობის მეშვეობით გადაეგზავნება. ეს მოიცავს როგორც Samsung account-ის შესახებ ინფორმაციას, ისე Samsung Pay-ს გამოყენების მონაცემებს, მოწყობილობის ინფორმაციას, ლოკაციის ინფორმაციას (მაგ., სად იმყოფებით თქვენი ბარათის რეგისტრაციისას), თუ ლოკაციის პარამეტრები ჩართულია, ბარათის ინფორმაციას და ბილინგის მისამართს, რომელიც ჩვენი სერვერების მეშვეობით თვენი ბარათის გამცემს გადაეგზავნება. ეს ინფორმაცია თქვენი მობილური მოწყობილობის მიერ იშიფრება და თქვენს ბანკს Samsung-ის სერვერების მეშვეობით ეგზავნება. ჩვენ მიერ ბარათების თუ საბანკო ინფორმაციაზე წვდომა არასოდეს ხორცილდება.
თქვენი მობილური მოწყობილობის რეგისტრაციის დასრულების შემდეგ, თქვენს მობილურ მოწყობილობას, ბარათის გამცემსა და ბანკს შორის ტრანზაქციის ყველა მონაცემების მიმოცვლა უსაფრთხოდ მოხდება. ბოლო ტრანზაქციების ისტორია ხელმისაწვდომია თქვენს მობილურ მოწყობილობაში და ცნობილია მხოლოდ თქვენთვის, თქვენი ბანკისთვის და ბარათის გამცემისთვის. ჩვენ არ ვაგროვებთ ინფორმაციას თქვენ მიერ განხორციელებული ტრანზაქციების და ტრანზაქციების შესასრულებლად გამოყენებული მოწყობილობისა თუ ანგარიშის შესახებ. ამასთან, ჩვენი მხრიდან შეიძლება მოხდეს იმ ინფორმაციის აგრეგაცია და ანონიმიზირება, რომელიც თქვენ მიერ Samsung Pay-ს მეშვეობით გადახდის მცდელობისას გროვდება, რათა გავიგოთ, რა გზით იყენებენ Samsung Pay-ს და ის ჩვენი კლიენტებისთვის უფრო მოსახერხებელი და სასარგებლო გავხადოთ.
დამატებითი ინფორმაცია იმის შესახებ, თუ როგორ ვამუშავებთ თქვენს ინფორმაციას, მოცემულია Samsung Pay-ს კონფიდენციალურობის შეტყობინებაში და შეგიძლიათ ნახოთ Samsung Pay აპლიკაციის პარამეტრების მენიუში.

ხმოვანი სერვისები
თქვენი მობილური მოწყობილობის მართვა და მისი მრავალი ფუნქციის გამოყენება ხმოვანი ბრძანებების მეშვეობით შეგიძლიათ.
თქვენი მოდელისა და ადგილსამყოფელის მიხედვით, შეგიძლიათ თქვენს მობილურ მოწყობილობას კონკრეტული ფუნქციების გააქტიურების ბრძანება მისცეთ, მაგალითად, დასაკრავი სიიდან სიმღერების დაკვრის, ან განახორციელოთ ვებ-ძიება S Voice-ის მეშვეობით. გარდა ამისა, შეგიძლიათ აკონტროლოთ ყველაფერი, რასაც ასრულებთ სენსორული ინტერფეისით, Bixby-ის ხმოვანი ბრძანების გამოყენებით. ასევე შეგიძლიათ ისარგებლოთ S Translator-ის ენების თარგმნის შესაძლებლობით, ხმოვანი შეხსენების აპს უკარნახოთ შეხსენება ან მანქანის რეჟიმის ჩართვის შემდეგ, თქვენს მობილურ მოწყობილობასთან საუბრის მეშვეობით გაააქტიუროთ სხვადასხვა ფუნქცია მანქანის მართვისას.
ხმოვანი სერვისების უზრუნველსაყოფად, ზოგიერთი ხმოვანი ბრძანება (თქვენი მოწყობილობის და მისი გამოყენების ინფორმაციასთან ერთად, მათ შორის, მოწყობილობის იდენტიფიკატორები) შეიძლება გადაეცეს გარე სერვისის მომწოდებელს, რომელიც თქვენს ხმოვან ბრძანებებს ტექსტად გარდაქმნის. გარდა ამისა, ხმოვანი სერვისების უზრუნველყოფისა და ფუნქციების შეფასებისა თუ გაუმჯოებესების მიზნით, Samsung-მა შეიძლება შეაგროვოს, ხოლო თქვენმა მოწყობილობამ დააფიქსიროს, ხმოვანი ბრძანებები და დაკავშირებული ტექსტი.

Samsung-ის სარეკლამო ID
იმისათვის, რომ თქვენი მობილური მოწყობილობით მოწოდებული მასალა და რეკლამები უფრო მორგებული გახდეს თქვენთვის, შევაგროვებთ ინფორმაციას მობილური მოწყობილობისა და სერვისების თქვენ მიერ გამოყენების შესახებ.
თქვენი მობილური მოწყობილობის გამოყენების ინფორმაცია, რომელიც გროვდება მორგებული მარკეტინგული ინფორმაციის მოსაწოდებლად, დაკავშირებული იქნება მოწყობილობისთვის შემთხვევითი წესით შერჩეულ, ცვალებად და შეცვლად იდენტიფიკატორთან, რომელსაც ეწოდება Samsung-ის სარეკლამო ID. ნებისმიერ დროს შეგიძლიათ მობილურ მოწყობილობაში გახსნათ პარამეტრების მენიუ და შეცვალოთ თქვენი Samsung-ის სარეკლამო ID, რის შედეგად მარკეტინგისთვის მოსარგები ადრინდელი გამოყენების შესახებ თქვენი ინფორმაცია აღარ იქნება მიბმული და განცალკევდება იმისგან, საიდანაც ხდება ინფორმაცის შეგროვება თქვენი ახალი Samsung-ის სარეკლამო ID-ით. ამასთან, თუ Samsung-ის სარეკლამო ID-ის შეცვლით, მორგებული მარკეტინგული ინფორმაცია შეიძლება საუკეთესოდ არ შეესაბამებოდეს თქვენს ინტერესებს. აგრეთვე, ნებისმიერ დროს შეგიძლიათ უარი თქვათ მორგებული მარკეტინგული ინფორმაციის მიღებაზე, რისთვისაც მობილურ მოწყობილობაში უნდა გახსნათ პარამეტრების მენიუ Samsung-ის სერვისის შესაბამის აპლიკაციაში.
ამასთან, მაშინაც კი, თუ უარს იტყვით მორგებული მარკეტინგული ინფორმაციის მიღებაზე, ეს არ იმოქმედებს თქვენს მობილურ მოწყობილობებში სხვა ტიპის რეკლამებისა და მარკეტინგული ინფორმაციის მიღებაზე ან არმიღებაზე. ერთადერთი განსხვავება იქნება ის, რომ ეს რეკლამები არ იქნება დამყარებული თქვენ მიერ მობილური მოწყობილობის გამოყენებაზე.
გთხოვთ, ასევე გაითვალისწინოთ, რომ Samsung-მა შეიძლება კვლავაც შეაგროვოს თქვენ მიერ მობილური მოწყობილობის გამოყენების ინფორმაცია სხვა მიზნებისთვის, როგორც ეს აღწერილია წინამდებარე კონფიდენციალურობის დებულების ძირითად ტექსტში.

Samsung ბეჭდვისა და ასლის გადაღების პროდუქტები ამიერიდან HP პროდუქტების ოჯახის ნაწილია. იხილეთ HP-ის კონფიდენციალურობის დებულება შემდეგ ბმულზე: www.hp.com/go/privacy.
