SAMSUNG-Ի ՀԱՄԸՆԴՀԱՆՈՒՐ ԳԱՂՏՆԻՈՒԹՅԱՆ ՔԱՂԱՔԱԿԱՆՈՒԹՅԱՆ ՀԻՄՆԱԿԱՆ ԴՐՈՒՅԹՆԵՐԸ


Կիրառության շրջանակները
Սույն Գաղտնիության քաղաքականությունը կիրառվում է Samsung-ի բոլոր սարքերի, կայքերի կամ առցանց ծրագրերի նկատմամբ, որոնք հիշատակում են Գաղտնիության քաղաքականությունը կամ հղում են կատարում դրան (այսուհետ միասին՝ մեր «Ծառայություններ»)։ Սույն Գաղտնիության քաղաքականությունը գործում է անկախ այն բանից, թե ինչ եք գործածում մեր Ծառայություններից օգտվելու համար՝ համակարգիչ, շարժական հեռախոս, պլանշետ, թե հեռուստացույց։

Ինչ տեղեկություններ ենք մենք հավաքում
Մենք հավաքում ենք Ծառայություններին առնչվող զանազան տեղեկություններ, այդ թվում՝
•	տեղեկություններ, որոնք անմիջապես մեզ եք տրամադրում.
•	տեղեկություններ, որոնք մենք հավաքում ենք ձեր կողմից Ծառայություններն օգտագործելու մասին.
•	տեղեկություններ, որոնք մենք հավաքում ենք երրորդ կողմի աղբյուրներից։
Բացի այդ, մենք նաև կարող ենք ձեր համաձայնությունը հարցնել Գաղտնիության քաղաքականության մեջ չնկարագրված տեղեկատվություն ստանալու համար։

Տեղեկությունների օգտագործում և տարածում
Հավաքված տեղեկությունները մենք օգտագործում ենք հետևյալ նպատակներով՝
•	մատուցել ձեր պահանջած Ծառայությունները.
•	հասկանալ, թե ինչպես եք դուք օգտվում մեր Ծառայություններից, որպեսզի մենք կարողանանք ավելի արդյունավետ դարձնել դրանց օգտագործումը.
•	ապահովել ձեր կարիքներին հարմարեցված բովանդակություն և գովազդ.
•	այլ նպատակներով՝ ձեր համաձայնությամբ։
Մենք կարող ենք ձեր տեղեկությունները հայտնել՝
•	մասնաճյուղերին՝ ընդհանուր սեփականության կամ վերահսկողության հիմունքով Samsung Electronics Co., Ltd.-ի հետ կապված ընկերություններին․
•	բիզնես գործընկերներին՝ վստահելի ընկերությունների, որոնք կարող են տեղեկություններ տրամադրել այն արտադրանքների և ծառայությունների մասին, որոնք կարող են ձեզ դուր գալ.
•	ծառայության մատակարարներին՝ Samsung-ի անունից ծառայություններ մատուցող ընկերություններին.
•	իրավապահ մարմիններին, երբ մենք պարտավոր ենք տրամադրել այդ տեղեկությունները, կամ որպեսզի պաշտպանենք Samsung ընկերությունը և իր օգտվողներին։

Լրացուցիչ տեղեկատվություն առանձին արտադրանքների և ծառայությունների մասին
•	Samsung Mobile
•	Smart TV

Ինչպես կապվել մեզ հետ
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Էլ. փոստ` դիմեք մեր հաճախորդների սպասարկման բաժին https://www.samsung.com կամ https://help.content.samsung.com հասցեով։

SAMSUNG-Ի ՀԱՄԸՆԴՀԱՆՈՒՐ ԳԱՂՏՆԻՈՒԹՅԱՆ ՔԱՂԱՔԱԿԱՆՈՒԹՅՈՒՆԸ
Ուժի մեջ է 02/01/2018-ից
Samsung Electronics Co., Ltd. ընկերությունը և իր դուստր ձեռնարկությունները (այսուհետ՝ «Samsung», «մենք», «մեզ», «մեր») գիտակցում են գաղտնիության կարևորությունը մեր հաճախորդների համար և ձգտում են ապահովել ձեր տվյալների հավաքման, օգտագործման, բացահայտման, փոխանցման և պահման եղանակների թափանցիկությունը։ Գաղտնիության քաղաքականությունը բացատրում է տվյալների մշակման մեր սկզբունքները։ Սույն Գաղտնիության քաղաքականությունը կիրառվում է Samsung-ի բոլոր սարքերի, կայքերի կամ առցանց ծրագրերի նկատմամբ, որոնք հիշատակում են Գաղտնիության քաղաքականությունը կամ հղում են կատարում դրան (այսուհետ միասին՝ մեր «Ծառայություններ»)։ Այն ներառում է հաճախորդների տեխնիկական աջակցություն սարքերի, կայքերի կամ առցանց ծրագրերի համար։
Թեև սույն Գաղտնիության քաղաքականությունը կիրառվում է մեր բոլոր Ծառայությունների նկատմամբ, մենք նաև մշակել ենք գաղտնիության վերաբերյալ հատուկ հավելվածներ, որոնք լրացուցիչ տեղեկություններ են պարունակում որոշակի Ծառայությունների տրամադրման սկզբունքների մասին։ Այդ հավելվածները վերաբերում են միայն այն Ծառայությունների օգտագործմանը, որոնց առնչվում են։
Խնդրում ենք նկատի ունենալ, որ Գաղտնիության քաղաքականությունը նաև կարող է գործել անկախ այն բանից, թե ինչ եք գործածում մեր Ծառայություններից օգտվելու համար՝ համակարգիչ, շարժական հեռախոս, պլանշետ, հեռուստացույց, թե այլ սարք։ Շատ կարևոր է ուշադիր ծանոթանալ Գաղտնիության քաղաքականության դրույթներին, քանի որ ամեն անգամ մեր Ծառայություններից օգտվելիս դուք տալիս եք Գաղտնիության քաղաքականությունում և հավելվածներում նկարագրված սկզբունքների կիրառման համաձայնությունը։
Կարևոր է նաև հաճախակի ստուգել Գաղտնիության քաղաքականության թարմացված տարբերակների առկայությունը։ Գաղտնիության քաղաքականությունը թարմացնելու դեպքում ձեզ էական փոփոխությունների մասին կտեղեկացնենք համապատասխան Ծառայություններում ծանուցում տեղադրելու միջոցով։ Ծանուցման տեղադրումից հետո մեր Ծառայությունները մուտք գործելով կամ օգտագործելով՝ դուք տալիս եք թարմացված տարբերակում նկարագրված նոր սկզբունքը (սկզբունքները) կիրառելու համաձայնություն։ Գաղտնիության քաղաքականության ամենաթարմ տարբերակը միշտ հասանելի կլինի https://account.samsung.com/membership/pp կայքէջում։ Գաղտնիության քաղաքականության վերջին թարմացված տարբերակի «ուժի մեջ մտնելու ամսաթիվը» կարող եք տեսնել էջի վերևում։

Ի՞ՆՉ ՏԵՂԵԿՈՒԹՅՈՒՆՆԵՐ ԵՆՔ ՀԱՎԱՔՈՒՄ ՁԵՐ ՄԱՍԻՆ։

Անմիջապես ձեր տրամադրած տեղեկությունները
Որոշ Ծառայություններ ընձեռում են տեղեկություններն ուղղակիորեն մեզ տրամադրելու հնարավորություն։ Օրինակ՝
• Մի շարք Ծառայություններ օգտվողներին թույլ են տալիս ստեղծել հաշիվներ կամ պրոֆիլներ։ Այդպիսի Ծառայությունների համար հաշիվը կամ պրոֆիլը ստեղծելու նպատակով մենք կարող ենք խնդրել որոշակի տեղեկություններ տրամադրել ձեր մասին։ Օրինակ՝ Samsung account ստեղծելիս կարող եք որոշակի տեղեկություններ տրամադրել ձեր մասին (անուն, էլփոստի հասցե և այլն)։
• Մեզանից որևէ արտադրանք կամ վճարովի ծառայություն պատվիրելու դեպքում, պատվերը կատարելու նպատակով, մենք կարող ենք պահանջել ձեր անունը, կոնտակտային տվյալները, առաքման կամ հաշիվների ներկայացման հասցեն (հասցեները) և վարկային քարտի տվյալները։
• Մեր Ծառայություններից մի քանիսը տալիս են այլ մարդկանց հետ հաղորդակցվելու հնարավորություն։ Հաղորդակցությունը կիրականացվի մեր համակարգերի միջոցով։

Տեղեկություններ մեր Ծառայություններն օգտագործելու մասին
Ի հավելումն ձեր տրամադրած տեղեկությունների՝ մենք կարող ենք տեղեկություններ հավաքել ձեր սարքում տեղադրված ծրագրակազմի կամ այլ միջոցների օգնությամբ Ծառայությունների օգտագործման մասին։ Օրինակ, մենք կարող ենք հավաքել՝
• Սարքի մասին տեղեկություններ, ինչպիսիք են ձեր սարքակազմի մոդելը, IMEI համարը և սարքի այլ եզակի նույնացուցիչներ, MAC հասցեն, IP հասցեն, գործութային համակարգի տարբերակը և սարքի դրվածքները, որոնք օգտագործում եք Ծառայություններ մուտք գործելու համար։
• Գրանցամատյանի տվյալներ, օրինակ՝ Ծառայության օգտագործման ժամանակն ու տևողությունը, Ծառայության միջոցով կատարված որոնողական հարցումների տեքստերը, ինչպես նաև ձեր սարքի թխուկներում պահվող ցանկացած տեղեկություն։
• Տեղադրության տվյալներ ինչպիսիք են, օրինակ, ձեր սարքի GPS ազդանշանը կամ մոտակա Wi-Fi մուտքի կետերի և բջջային կապի հիմնական կայանների մասին տեղեկությունները, որոնք կարող են մեզ փոխանցվել որոշ Ծառայությունների օգտագործման ժամանակ։
• Ձայնային տվյալներ, օրինակ՝ ձեր ձայնի գրանցումները, որոնք կատարում ենք (ու կարող ենք պահել մեր սերվերներում), երբ ձայնային հրամաններ եք օգտագործում որևէ Ծառայության կառավարման նպատակով։ (Նկատի ունեցեք. մենք համագործակցում ենք երրորդ կողմի ծառայության մատակարարի հետ, որը մեր անունից տրամադրում է խոսքից՝ տեքստ վերածման ծառայություններ, և այս մատակարարը կարող է ստանալ ու պահել որոշակի ձայնային հրամաններ։)
• Այլ տեղեկություններ Ծառայությունների օգտագործման մասին, ինչպիսիք են ձեր օգտագործած ծրագրերի, այցելած կայքերի և Ծառայության միջոցով առաջարկվող բովանդակության հետ փոխազդեցության վերաբերյալ տեղեկությունները։

Երրորդ կողմի աղբյուրներից ստացված տեղեկատվություն
Մենք կարող ենք ձեր մասին տեղեկություններ ստանալ նաև հանրամատչելի կամ վճարովի աղբյուրներից (օրենքով սահմանված շրջանակներում) և այդ տեղեկությունները միավորել ձեզանից կամ ձեր մասին ստացված այլ տեղեկությունների հետ։ Եթե դուք օգտվում եք երրորդ կողմի սոցիալական ցանցերի ծառայություններից, ապա մենք կարող ենք տեղեկություններ ստանալ ձեր մասին նաև այդ ծառայություններից։

Ուրիշ ինչ տեղեկություններ ենք մենք հավաքում
Մենք նաև կարող ենք ձեր համաձայնությամբ հավաքել այլ տեղեկություններ ձեր, ձեր սարքի կամ ձեր կողմից ծառայությունների օգտագործման մասին այն եղանակներով, որոնք ներկայացվում են հավաքման պահին, կամ այլ կերպ։
Դուք կարող եք չտրամադրել որոշ տեղեկություններ (օրինակ՝ Samsung account հաշվի գրանցման ժամանակ պահանջվող տեղեկությունները), սակայն դա կարող է ազդել որոշ Ծառայություններից օգտվելու հնարավորության վրա։

ԻՆՉՊԵ՞Ս ԵՆՔ ՄԵՆՔ ՕԳՏԱԳՈՐԾՈՒՄ ՁԵՐ ՏԵՂԵԿՈՒԹՅՈՒՆՆԵՐԸ։
Հավաքած տվյալները մենք կարող ենք օգտագործել հետևյալ նպատակներով՝
• ձեզ կամ ձեր սարքը գրանցել Ծառայությունների համար.
• տրամադրել ձեր պահանջած Ծառայությունը կամ գործառական հնարավորությունը.
• տրամադրել մեր Ծառայություններից օգտվելիս նախկինում ձեր կատարած գործողությունների հիման վրա հարմարեցված բովանդակություն և անհատականացված ծառայություններ.
• գովազդի համար, օրինակ՝ հարմարեցված գովազդի, հովանավորվող բովանդակության տրամադրում և գովազդային հաղորդագրությունների ուղարկում.
• մեր շուկայի, հաճախորդների, արտադրանքների և ծառայությունների գնահատման ու վերլուծության համար (ներառյալ մեր արտադրանքների և Ծառայությունների մասին ձեր կարծիքները հարցնելը և հաճախորդների շրջանում հարցումներ անցկացնելը).
• պատկերացում ստանալ մեր Ծառայությունների օգտագործման եղանակների մասին՝ դրանց որակը բարելավելու և նոր արտադրանքներ ու ծառայություններ մշակելու նպատակով.
• տեխնիկական սպասարկման ծառայությունների մատուցում ձեր սարքի համար.
• օրենքով սահմանված շրջանակներում անվճար մրցանակային վիճակախաղերի, մրցույթների կամ գովազդային ակցիաների անցկացում, ինչպես նաև
• այլ նպատակներով՝ ձեր համաձայնությամբ։
Մենք կարող ենք սույն Գաղտնիության քաղաքականությանը համապատասխանող նպատակներով համադրել ձեզնից կամ ձեր մասին ստացված տեղեկությունները, ներառյալ տարբեր Ծառայություններից կամ սարքերից ստացվածները։ Օրինակ՝ կարող ենք ձեր Samsung account հաշվի տվյալներն օգտագործել Samsung account պահանջող բոլոր Ծառայությունների համար։ Կամ կարող ենք առաջարկություններ, հարմարեցված բովանդակություն և անհատականացված գործույթներ տրամադրել՝ Ծառայությունների ավելի արդյունավետ աշխատանք ապահովելու համար։ Տվյալների համադրման պատճառից և կիրառելի օրենսդրության պահանջներից կախված՝ կարող են այդպիսի համադրության կառավարման տարրեր ստեղծվել, օրինակ, սարքի կամ ծրագրի դրվածքների ընտրացանկերում կամ կիրառելի կայքէջեր այցելելու միջոցով։

Ո՞ՒՄ ԵՆՔ ԲԱՑԱՀԱՅՏՈՒՄ ՁԵՐ ՏԵՂԵԿՈՒԹՅՈՒՆՆԵՐԸ։
Մենք ձեր տեղեկություններն առանց ձեր համաձայնության չենք հայտնի երրորդ կողմերի մարկետինգային կամ ձեռնարկատիրական նպատակների համար։ Սակայն կարող ենք ձեր տեղեկությունները բացահայտել հետևյալ անձանց կամ կազմակերպություններին.
• Մասնաճյուղեր։ Ձեր տեղեկությունները կարող են սույն Գաղտնիության քաղաքականության մեջ նկարագրված նպատակներով տրամադրվել Samsung-ի մասնաճյուղերին։ «Մասնաճյուղեր» տերմինը վերաբերում է ընդհանուր սեփականության կամ վերահսկողության հիմունքով Samsung Electronics Co., Ltd. ընկերության հետ կապված ձեռնարկություններին։ Մեր մասնաճյուղերն ընդգրկում են Samsung Electronics անվանումով ընկերություններ։ Մասնաճյուղերը կարող են ներառել ընդհանուր սեփականության կամ վերահսկողության հիմունքով կապված այլ ընկերություններ, ինչպիսին է, օրինակ, Samsung SDS ընկերությունը։
• Բիզնես գործընկերներ։ Մենք կարող ենք ձեր տեղեկությունները տրամադրել նաև վստահելի բիզնես գործընկերներին, այդ թվում՝ անլար կապի օպերատորներին։ Նման կազմակերպությունները կարող են ձեր տեղեկություններն օգտագործել ձեր պահանջած ծառայությունները մատուցելու, ձեր հետաքրքրությունները կանխագուշակելու, ինչպես նաև մարկետինգային, գովազդային և այլ նյութեր տրամադրելու համար։
• Ծառայության մատակարարներ։ Ձեր տեղեկությունները մենք կարող ենք տրամադրել նաև մեզ կամ մեր անունից ծառայություններ մատուցող ընկերություններին, օրինակ՝ հաշիվներ ներկայացնելու գործում մեզ օգնություն ցուցաբերող կամ մեր անունից էլեկտրոնային նամակներ ուղարկող ընկերություններին։ Այդպիսի ընկերությունների կողմից ձեր տեղեկությունների օգտագործման հնարավորությունը սահմանափակված է միայն մեզ ծառայություններ տրամադրելու նպատակներով։
• Այլ կողմեր, եթե դա պահանջվում է օրենքով կամ անհրաժեշտ է մեր Ծառայությունները պաշտպանելու համար։ Որոշ դեպքերում մենք կարող ենք ձեր տեղեկությունները բացահայտել նաև այլ կողմերի, որպեսզի՝
• կատարենք օրենքի կամ դատական գործընթացի (օրինակ՝ խուզարկության կարգադրագրի կամ այլ դատական որոշման) պահանջները.
• հաստատենք կամ ապահովենք մեր Ծառայությունները կարգավորող քաղաքականությունների կիրառումը.
• պաշտպանենք Samsung-ի կամ մեր համապատասխան մասնաճյուղերի, բիզնես գործընկերների կամ հաճախորդների իրավունքները, սեփականությունը կամ անվտանգությունը։
• Կորպորատիվ գործարքներին առնչվող այլ կողմեր։ Մենք կարող ենք ձեր տեղեկությունները երրորդ կողմին բացահայտել ընկերության միաձուլման, փոխանցման կամ սնանկություն դեպքում։
• Այլ կողմեր՝ ձեր համաձայնությամբ կամ հայեցողությամբ։ Գաղտնիության քաղաքականությունում նկարագրված բացահայտման դեպքերից բացի, մենք կարող ենք ձեր մասին տեղեկությունները երրորդ կողմերին տրամադրել նաև ձեր համաձայնությամբ կամ խնդրանքով։

ՁԵՐ ԸՆՏՐՈՒԹՅՈՒՆԸ
Մենք առաջարկում ենք ձեր տեղեկությունների օգտագործման եղանակների մի շարք տարբերակներ։ Դուք կարող եք որոշում կայացնել մեզանից գովազդային հաղորդագրություններ ստանալու կամ չստանալու մասին՝ հետևելով բաժանորդագրությունից դուրս գալու վերաբերյալ ցուցումներին, որոնք ներառված են հաղորդագրության մեջ։ Դուք նաև կարող եք ցանկացած հաճախականությամբ փոփոխել կոնկրետ Ծառայությունների դրվածքները՝ մեզանից համապատասխան ծանուցում ստանալով կամ համապատասխան կայքէջեր այցելելով։

Ի՞ՆՉ ԵՆՔ ՄԵՆՔ ԱՆՈՒՄ, ՈՐՊԵՍԶԻ ՁԵՐ ՏԵՂԵԿՈՒԹՅՈՒՆՆԵՐԸ ՊԱՀԵՆՔ ՊԱՇՏՊԱՆՎԱԾ։
Մենք ողջամիտ ֆիզիկական և տեխնիկական միջոցներ ենք գործադրել Ծառայությունների կապակցությամբ հավաքված տեղեկությունների անվտանգությունն ապահովելու համար։ Սակայն խնդրում ենք նկատի առնել, որ, չնայած մենք հիմնավոր քայլեր ենք ձեռնարկում ձեր տվյալների պաշտպանության համար, ոչ մի կայք, տվյալների փոխանցում ինտերնետով, համակարգչային համակարգ կամ անլար կապ ամբողջովին պաշտպանված չէ։

ՏՎՅԱԼՆԵՐԻ ՄԻՋԱԶԳԱՅԻՆ ՓՈԽԱՆՑՈՒՄ ԻՐԱԿԱՆԱՑՆԵԼՈՒ ՀԱՄԱՁԱՅՆՈՒԹՅՈՒՆ
Որևէ Ծառայություն օգտագործելով կամ Ծառայությանը մասնակցելով և (կամ) ձեր տեղեկությունները մեզ տրամադրելով՝ դուք համաձայնում եք ձեր բնակության երկրի (օրինակ՝ Հարավային Կորեայի) սահմաններից դուրս ձեր տեղեկությունների հավաքմանը, փոխանցմանը, պահպանմանը և մշակմանը՝ համաձայն սույն Գաղտնիության քաղաքականության։ Խնդրում ենք հաշվի առնել, որ ձեր տեղեկությունները կարող են փոխանցվել այնպիսի երկրներ, որտեղ տվյալների պաշտպանությանը վերաբերող և այլ օրենքներ գուցե այնքան համապարփակ չլինեն, որքան ձեր երկրի նմանատիպ օրենքները։

ՁԵՐ ՏԵՂԵԿՈՒԹՅՈՒՆՆԵՐ ՄՈՒՏՔ ԳՈՐԾԵԼՈՒ ՀՆԱՐԱՎՈՐՈՒԹՅՈՒՆ
Հնարավոր է, որ դուք որոշ իրավական համակարգերի օրենսդրության շրջանակներում ունենաք մեր հավաքած տեղեկությունների մանրամասները պահանջելու և դրանցում պարունակվող անճշտությունները շտկելու իրավունք։ Ընդ որում՝ օգտվողի բոլոր այլ օրինական իրավունքները մնում են անփոփոխ։ Օրենքով թույլատրելի սահմաններում մենք կարող ենք ձեզնից մի փոքրիկ միջնորդավճար գանձել այդպիսի հնարավորություն ապահովելու համար։ Մենք կարող ենք մերժել այն պահանջները, որոնք կրկնվում են հաճախակի՝ առանց պատշաճ հիմնավորման, ենթադրում են անհամաչափ տեխնիկական ջանքերի գործադրում, վտանգում են այլ օգտվողների գաղտնիությունը, չափազանց աննպատակահարմար են, կամ որոնց դեպքում մուտքի իրավունքն այլ կերպ նախատեսված չէ տեղական օրենքներով։ Եթե ցանկանում եք ձեր տեղեկությունները մուտք գործելու վերաբերյալ պահանջ ներկայացնել, դիմեք մեր հաճախորդների սպասարկման բաժին https://www.samsung.com կամ https://help.content.samsung.com կայքէջերի միջոցով։

ՏՎՅԱԼՆԵՐԻ ՊԱՀՊԱՆՈՒՄ
Մենք ողջամիտ միջոցներ ենք ձեռնարկում՝ ապահովելու, որ ձեր մասին տեղեկությունները պահպանվեն միայն այնքան ժամանակ, որքան անհրաժեշտ է դրանց մշակման նպատակի համար, կամ ավելի երկար ժամանակ, եթե դա պահանջվում է որևէ պայմանագրով, կիրառելի օրենսդրությամբ կամ վիճակագրական նպատակներով՝ տվյալների պաշտպանության պատշաճ երաշխիքներ ապահովելու դեպքում։

ՄԵՐ ԾԱՌԱՅՈՒԹՅՈՒՆՆԵՐՈՒՄ ՊԱՐՈՒՆԱԿՎՈՂ ԵՐՐՈՐԴ ԿՈՂՄԻ ՀՂՈՒՄՆԵՐ ՈՒ ԱՐՏԱԴՐԱՆՔՆԵՐ
Ծառայությունները կարող են պարունակել մեր վերահսկողությունից դուրս գտնվող երրորդ կողմի կայքերի ու ծառայությունների հղումներ։ Մենք պատասխանատու չենք կայքերի կամ այլ ծառայությունների կողմից հավաքվող տեղեկությունների անվտանգության կամ գաղտնիության համար։ Դուք պետք է զգույշ լինեք և ուսումնասիրեք երրորդ կողմի օգտագործվող կայքերի և ծառայությունների նկատմամբ կիրառելի գաղտնիության մասին դրույթները։
Մենք կարող ենք ձեզ համար հասանելի դարձնել նաև երրորդ կողմի մշակած որոշ արտադրանքներ կամ ծառայություններ (օրինակ՝ Galaxy Apps-ի կամ Ծրագրերի միջոցով մատչելի ծրագրեր)։ Samsung-ը պատասխանատու չէ երրորդ կողմի արտադրանքների կամ ծառայությունների համար։
Երրորդ կողմ, որը բովանդակություն, գովազդ կամ գործառական հնարավորություններ է տրամադրում մեր Ծառայությունների միջոցով
Մեր Ծառայություններում պարունակվող բովանդակության, գովազդի կամ գործառական հնարավորությունների մի մասը կարող են տրամադրել մեր ընկերության հետ չփոխկապակցված երրորդ կողմեր։ Օրինակ՝
• Մենք ձեզ տալիս ենք բովանդակության մատակարարների տրամադրած տեսանյութեր դիտելու հնարավորություն։
• Երրորդ կողմերը մշակում են ծրագրեր, որոնք մենք հասանելի ենք դարձնում Galaxy Apps-ի կամ Ծրագրերի միջոցով։
• Որոշ երրորդ կողմեր կարող են գովազդ տրամադրել կամ հետևել, թե ինչ գովազդեր են տեսնում օգտվողները, ինչ հաճախականությամբ են դիտում դրանք և ինչպես են արձագանքում դրանց։
• Մենք ձեզ տալիս ենք Ծառայություններում պարունակվող որոշակի նյութեր սոցիալական ցանցերի ծառայությունների, օրինակ՝ Facebook-ի, Twitter-ի, Google+-ի և LinkedIn-ի, միջոցով այլ մարդկանց տրամադրելու հնարավորություն։
Նշված երրորդ կողմերը կարող են հավաքել կամ ստանալ որոշ տեղեկություններ ձեր կողմից Ծառայությունների օգտագործման մասին, ներառյալ թխուկների, փարոսների և նմանատիպ այլ տեխնոլոգիաների օգնությամբ, և այդ տեղեկությունները կարող են հավաքվել ժամանակի ընթացքում ու միավորվել տարբեր կայքերից և առցանց ծառայություններից հավաքված տեղեկությունների հետ։ Samsung-ը չի վերահսկում տվյալների հավաքումն ու չի կիրառում այդ ընկերությունների գործելակերպերը։ Այս ընկերությունների մի մասը մասնակցում է ոլորտի հատուկ մշակված ծրագրերում, որոնց նպատակն է սպառողների համար ապահովել նպատակային գովազդ ստանալու կամ չստանալու ընտրության հնարավորություն։ Ավելին իմանալու համար այցելեք Network Advertising Initiative (Ցանցային գովազդի նախաձեռնություն) http։//networkadvertising.org և Digital Advertising Alliance (Թվային գովազդի դաշինք) http։//www.aboutads.info/ կազմակերպությունների կայքերը։
Եթե միանաք որևէ սոցիալական ցանցի ծառայության, մենք կարող ենք այդ ծառայությունից ստանալ և պահել նույնականացման տվյալներ՝ ձեր մուտքի հնարավորությունն ապահովելու նպատակով, ինչպես նաև այլ տեղեկություններ, որոնք մեզ թույլ եք տալիս ստանալ այդ ծառայություններին միանալու դեպքում։
Բացի այդ, եթե ցանկանում եք միանալ սոցիալական ցանցի ծառայությանը այնպիսի սարքի միջոցով, որը ձեզանից բացի օգտագործում են նաև այլ մարդիկ, ապա խնդրում ենք հաշվի առնել, որ այլ օգտվողներ կկարողանան տեսնել տվյալ սոցիալական ցանցի ծառայությունում (ծառայություններում) գրանցած ձեր հաշվում պահվող կամ ցուցադրվող տվյալները։

ԹԽՈՒԿՆԵՐ, ՓԱՐՈՍՆԵՐ ՈՒ ՆՄԱՆԱՏԻՊ ԱՅԼ ՏԵԽՆՈԼՈԳԻԱՆԵՐ
Մենք, ինչպես նաև մեր Ծառայությունների միջոցով բովանդակություն, գովազդ կամ այլ գործառական հնարավորություններ տրամադրող երրորդ կողմերը, Ծառայությունների մատուցման որոշ բնագավառներում կարող ենք օգտագործել թխուկներ, փարոսներ և նմանատիպ այլ տեխնոլոգիաներ։

Թխուկներ
Թխուկները փոքր ֆայլեր են, որոնք տվյալներ են պահում համակարգչում, հեռուստացույցում, շարժական հեռախոսում կամ այլ սարքում։ Դրանք թույլ են տալիս ձեր սարքում թխուկներ տեղադրող սուբյեկտին նույնականացնել ձեզ տարբեր կայքերում, ծառայություններում, սարքերում և (կամ) զննարկման աշխատաշրջաններում։ Թխուկները ծառայում են բազմաթիվ օգտակար նպատակների։ Օրինակ՝
• Թխուկները կարող են հիշել ձեր մուտքի նույնականացման տվյալները, ինչը ձեզ կազատի որևէ ծառայություն մուտք գործելիս այդ նույնականացման տվյալներն ամեն անգամ մուտքագրելու անհրաժեշտությունից։
• Թխուկները մեզ և երրորդ կողմերին օգնում են հասկանալ, թե Ծառայությունների որ մասերն են ավելի մեծ ժողովրդականություն վայելում, որովհետև դրանք մեզ թույլ են տալիս տեսնել, թե որ էջերն ու գործառական հնարավորություններն են այցելուները մուտք գործում, և ինչքան ժամանակ են նրանք անցկացնում այդ էջերում։ Այս տեսակի տեղեկությունների ուսումնասիրումը թույլ է տալիս մեր Ծառայությունները հարմարեցնել ձեր կարիքներին, ինչպես նաև բարձրացնել դրանց որակը։
• Թխուկները մեզ և երրորդ կողմերին օգնում են հասկանալ, թե ինչ գովազդեր եք դիտել, որպեսզի նույն գովազդը չցուցադրվի ամեն անգամ, երբ մուտք եք գործում որևէ Ծառայություն։
• Թխուկները մեզ և երրորդ կողմերին օգնում են մեր Ծառայությունների և այլ կայքերի ու ծրագրերի օգտագործման մասին տեղեկություններ հավաքելու միջոցով ձեզ տրամադրել համապատասխան բովանդակություն և գովազդ։
Երբ Ծառայություններից օգտվելու համար օգտագործում եք համացանցային զննարկիչ, կարող եք ձեր զննարկիչն այնպես կազմաձևել, որպեսզի ընդունեք բոլոր թխուկները, մերժեք բոլոր թխուկները կամ ծանուցում ստանաք, երբ թխուկ է ուղարկվում։ Զննարկիչները տարբերվում են միմյանցից, ուստի դիմեք ձեր զննարկչի «Օգնություն» ընտրացանկին, որպեսզի ծանոթանաք, թե ինչպես փոխել թխուկներին վերաբերող նախապատվությունները։ Ձեր սարքի գործութային համակարգը կարող է պարունակել թխուկների կառավարման լրացուցիչ տարրեր։
Սակայն խնդրում ենք հաշվի առնել, որ որոշ Ծառայություններ կարող են նախատեսված լինել թխուկների օգտագործմամբ աշխատելու համար, և թխուկների գործողության կասեցումը կարող է ազդել այդ Ծառայությունների կամ դրանց մի մասի օգտագործման ձեր հնարավորության վրա։

Տեղային հիշողության այլ տեխնոլոգիաներ
Ծառայություններ տրամադրելու նպատակով մենք, ինչպես նաև որոշակի երրորդ կողմերը, կարող ենք օգտագործել տեղային հիշողության այլ տեխնոլոգիաներ, ինչպիսիք են Տեղային համօգտագործվող օբյեկտները (որոնք նաև կոչվում են «Flash թխուկներ») և HTML5 տեղային պահոցը։ Այդ տեխնոլոգիաները նման են վերը քննարկված թխուկներին այն առումով, որ նույնպես պահվում են ձեր սարքում և կարող են օգտագործվել ձեր գործողությունների և նախապատվությունների մասին որոշակի տեղեկություններ պահելու համար։ Սակայն այդ տեխնոլոգիաները և ստանդարտ թխուկները կարող են օգտագործել ձեր սարքի տարբեր մասերը՝ անհնարին դարձնելով դրանց կառավարումը զննարկիչի ստանդարտ գործիքների և դրվածքների միջոցով։ Flash թխուկներում պարունակվող տվյալների կասեցման կամ վերացման վերաբերյալ տեղեկություններ ստանալու համար այցելեք http։//helpx.adobe.com/flash-player/kb/disable-local-shared-objects-flash.html կայքէջը։

Փարոսներ
Մենք, ինչպես նաև որոշակի երրորդ կողմերը, կարող ենք օգտագործել նաև փարոսներ (կամ «պիքսելներ») կոչվող տեխնոլոգիաները, որոնք օգնում են տվյալները ձեր սարքից փոխանցել սերվերին։ Փարոսները կարող են ներկառուցվել առցանց բովանդակության, տեսանյութերի և էլեկտրոնային նամակների մեջ և սերվերին թույլ են տալիս սարքից կարդալ որոշ տեսակի տվյալներ, տեղեկանալ, որ դուք դիտել եք որոշակի բովանդակություն կամ բացել որոշակի էլեկտրոնային հաղորդագրություն, որոշել փարոսը դիտելու ժամն ու ամսաթիվը, ինչպես նաև ձեր սարքի IP հասցեն։ Մենք, ինչպես նաև որոշ երրորդ կողմերը, փարոսներն օգտագործում ենք մի շարք նպատակներով, այդ թվում` Ծառայությունների օգտագործումը վերլուծելու և (թխուկների օգտագործման դեպքում) ձեր հետաքրքրություններին ավելի համապատասխանող բովանդակություն և գովազդ տրամադրելու համար։
Մուտք գործելով և օգտագործելով մեր Ծառայությունները՝ դուք տալիս եք թխուկները, տեղային հիշողության այլ տեխնոլոգիաները, փարոսներն ու այլ տեղեկություններ ձեր սարքերում պահելու համաձայնություն։ Դուք նաև համաձայնում եք, որ մենք և վերը նշված երրորդ կողմերը կարող ենք մուտք գործել և օգտագործել այդպիսի թխուկները, տեղային հիշողության տեխնոլոգիաները, փարոսներն ու տեղեկությունները։

ԼՐԱՑՈՒՑԻՉ ՏԵՂԵԿՈՒԹՅՈՒՆՆԵՐ
Եթե որոշակի հարցեր ունեք, դիմեք մեզ հետևյալ հասցեով՝
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Էլ. փոստ` դիմեք մեր հաճախորդների սպասարկման բաժին https://www.samsung.com կամ https://help.content.samsung.com հասցեով։

ՀԱՐՄԱՐԵՑՄԱՆ ԾԱՌԱՅՈՒԹՅԱՆ ԳԱՂՏՆԻՈՒԹՅԱՆ ԾԱՆՈՒՑԱԳԻՐ
Հարմարեցման ծառայությունն օգտագործելու համար դուք պետք է ունենաք Samsung account հաշիվ։ Samsung account-ի ու Հարմարեցման ծառայության օգտագործումը կառավարվում է մեր Գաղտնիության քաղաքականության դրույթներով, որը հասանելի է հետևյալ հղումով՝ https://account.samsung.com/membership/pp («Samsung-ի Գաղտնիության քաղաքականություն»)։ Գաղտնիության այս ծանուցագիրը պարունակում է լրացուցիչ տեղեկություններ, թե ինչպես կարող են ձեր անձնական տեղեկությունները հավաքվել, օգտագործվել, փոխանցվել և պահվել Հարմարեցման ծառայությունից օգտվելու համար։ Գաղտնիության այս ծանուցումը պետք է դիտարկել Samsung-ի Գաղտնիության քաղաքականության հետ միասին։ Գաղտնիության ծանուցագրի ու Samsung-ի Գաղտնիության քաղաքականության դրույթների միջև որևէ անհամապատասխանության կամ հակասության դեպքում գերակայում են Գաղտնիության այս ծանուցագրի դրույթները։

Ի՞նչ է Հարմարեցման ծառայությունը
Samsung-ի սարքերը, ծրագրերը և ծառայությունները (այսուհետ առանձին՝ «Ծառայություն», միասին՝ «Ծառայություններ») ստեղծված են հարմարեցման ծառայություններ տրամադրելու համար, որոնք «խելացի» գործիքների միջոցով կանխագուշակում են ձեր ցանկությունները և կարիքները։ Samsung-ի Հարմարեցման ծառայությունն ապահովում է ավելի արդյունավետ աշխատանք, այդ թվում՝ անհատականացված բովանդակություն և առաջարկություններ՝ հիմնվելով ձեր տվյալների և Ծառայությունների օգտագործման մասին տեղեկությունների վրա։ Օրինակ՝ Հարմարեցման ծառայությունը կարող է բարձրացնել ձեր աշխատանքի արդյունավետությունը Ծառայություններում՝ առաջարկելով հուշումներ և տեղեկություններ հատուկ ձեզ համար, երբ դուք օգտագործում եք Samsung-ի Ձայնի ճանաչման ծառայությունը, կամ հիշելով ձեր լսած երգը անձրևոտ եղանակին՝ հետագայում այն առաջարկելու համար։ Բացի այդ, եթե դուք խնդրեք «Հիշեցնել ինձ ջուր գնել տան ճանապարհին», Հարմարեցման ծառայությունը կարող է հիշապահել հրահանգ ու հիշեցնել ձեզ ջուր գնելու մասին, երբ տան ճանապարհին լինեք։

Ի՞նչ տեղեկություններ կարող է հավաքել Հարմարեցման ծառայությունը ձեր մասին։
Որքան շատ է Հարմարեցման ծառայությունը հասկանում ձեզ ու իմանում ձեր մասին, այնքան արագ և ավելի ճշգրիտ կերպով է այն տրամադրում ձեզ անհատականացված բովանդակություն և տեղեկություններ։ Հարմարեցման ծառայության նպատակն է օգնել հասկանալ ձեր հետաքրքրությունները, նախընտրությունները և գտնվելու վայրը։ Այն հավաքում և վերլուծում է ձեր մասին տվյալները տարբեր եղանակներով, այդ թվում՝ հետևյալ տվյալները։
•	Սարքի մասին տվյալներ։ Հարմարեցման ծառայությունը կարող է հավաքել ձեր սարքի եզակի նույնականացնող տվյալները, դրվածքների մասին տեղեկությունները (օրինակ՝ լեզուն ու արգելափակման ընտրանքները), կարգավիճակի տվյալները (օրինակ՝ ուրիշ սարքերի հետ միացումը) և այլ տեղեկություններ ձեր սարքերի մասին։ Հարմարեցման ծառայությունը նաև կարող է ստուգել, թե ինչ ծրագրեր են տեղադրված կամ տվյալ պահին աշխատում սարքում։ Բացի այդ, Հարմարեցման ծառայությունը կարող է հավաքել տեղեկություններ ձեր Samsung account-ին միացված սարքերի օգտագործման եղանակների, ժամանակի ու տևողության մասին, ներառյալ սարքերում Ծառայությունների և երրորդ կողմի ծրագրերի և ծառայությունների օգտագործման մասին տեղեկությունները (օրինակ՝ սարքերում տեղադրված ծրագրերի ցանկերը, լսած երաժշտությունը, այցելած կայքերը և որոնումները)։
•	Տեղեկություններ երաժշտության և լուսանկարների մասին։ Հարմարեցման ծառայությունը կարող է հավաքել և վերլուծել այնպիսի տեղեկություններ, ինչպիսիք են նախկինում ձեր լսած կամ պահված երաժշտության անվանումները, ժանրերն ու կատարողները, ինչպես նաև տեղեկություններ պահված լուսանկարների մասին, օրինակ՝ նկարահանման վայրը և տեղը։
•	Տեղեկություններ կոնտակտների և հաղորդակցման մասին։ Հարմարեցման ծառայությունը կարող է տեսնել ձեր կոնտակտների ցանկը և հավաքել ու վերլուծել ելքային/մուտքային զանգերի և հաղորդագրությունների պատմությունը՝ որոշակի ծառայություններ մատուցելու համար, այդ թվում՝ որոշել ձեր կապն այլ մարդկանց հետ (օրինակ՝ ընտանիքի անդամների ու ընկերների հետ), ընտրել ձեզ համար ամենակարևոր կոնտակտները, ձեզ հետ առավել հաճախ կապվող մարդկանց և հաղորդակցման ձեր նախընտրած եղանակը, ինչպես նաև ցույց տալ տեղեկություններ ձեր կարևոր կոնտակտների մասին (օրինակ՝ բաց թողնված զանգերը) և գտնել կոնտակտները, որոնց նշում եք Ձայնի ճանաչումն օգտագործելու ժամանակ։
•	Օրացույցի տվյալներ։ Հարմարեցման ծառայությունը կարող է տեսնել սարքի օրացույցը և հավաքել ու վերլուծել օրացույցի տվյալները՝ ձեր նախընտրություններն իմանալու, հատուկ իրադարձությունները գրանցելու և ձեր գտնվելու վայրը որոշելու համար։
•	Կայքէջերի այցելությունների պատմություն։ Հարմարեցման ծառայությունը կարող է տեսնել, հավաքել ու վերլուծել ձեր այցելությունների պատմությունը (օրինակ՝ այցելած կայքերը, որոնման հիմնաբառերը և էջանիշերը)՝ ձեր հետաքրքրություններն ու նախընտրություններն իմանալու, որոնման ավելի համապատասխան արդյունքներ և, համատեքստից կախված, ավելի անհրաժեշտ տեղեկություններ ցուցադրելու և այլ ծառայություններ տրամադրելու համար, ինչպես նկարագրված է Գաղտնիության այս ծանուցագրում։ Ծառայությունը չի հավաքում ձեր որոնումների պատմությունը վեբ կայքերում, որոնք բացվել են Գաղտնի կապի ռեժիմում (Ինկոգնիտո կամ գաղտնի ռեժիմ)։
•	Տեղորոշման տվյալներ։ Հարմարեցման ծառայությունը կարող է տեսնել, հավաքել և վերլուծել սարքի տեղորոշման ճշգրիտ տվյալները և ձեր գտնվելու վայրի մասին այլ տեղեկություններ Bluetooth և Wi-Fi ազդանշանների, օրացույցի գրառումների և այլ տեխնոլոգիաների ու տվյալների միջոցով որոշակի նպատակների համար, օրինակ՝ ձեր հարցումների հիման վրա տեղադրության հետ կապված ծանուցումներ և տեղեկություններ տրամադրելու համար։ Որպեսզի Հարմարեցման ծառայությունը կարողանա հավաքել ձեր գտնվելու վայրի մասին տվյալները, սարքի Տեղորոշման դրվածքները պետք է միացված լինեն։ Ուստի որոշ դեպքերում Հարմարեցման ծառայությունը կարող է պահանջել ձեզանից միացնել Տեղորոշման դրվածքները։
•	Samsung account-ի, Իմ պրոֆիլի և Samsung-ի ծառայությունների տվյալները։ Հարմարեցման ծառայությունը կարող է հավաքել և վերլուծել ձեր Samsung account-ում պահվող կամ դրա հետ կապված տվյալները (օրինակ՝ Samsung account-ի ID-ն, կոնտակտային տվյալները, ձեր անունը, ծննդյան ամսաթիվը և սեռը) և «Իմ պրոֆիլը» բաժնում նշված տեղեկությունները։ Հարմարեցման ծառայությունը կարող է նաև հավաքել ու վերլուծել Ծառայությունների ձեր օգտագործման մասին տեղեկությունները, օրինակ՝ Samsung ծրագրերի օգտագործման պատմությունը, Ձայնի ճանաչման ծառայության միջոցով տրված ձայնային հրամանները, Reminder-ի միջոցով կարգաբերված ծանուցումները և ձեզ տրամադրվող տեղեկությունները եղանակի մասին։
•	Տեղեկություններ երրորդ կողմի միացված ծրագրերի և ծառայությունների մասին։ Երրորդ կողմի ծրագրին կամ ծառայությանը միանալու թույլտվություն տալու դեպքում դուք հնարավորություն եք տալիս Հարմարեցման ծառայությանն օգտվելու այդ ծրագրի ու ծառայության տվյալներից և տրամադրել ձեզ անհատականացված գործառույթներ։

Բացի վերը նշված տեղեկություններից Հարմարեցման ծառայությունը կարող է հավաքել նաև այլ տվյալներ ձեր, ձեր սարքերի և ծրագրերի ու Ծառայությունների օգտագործման մասին՝ ինչպես մենք նկարագրում ենք տվյալների հավաքման կամ ձեր համաձայնությունը ստանալու ժամանակ։ Դուք հնարավորություն ունեք ընտրելու, թե ինչպես Հարմարեցման ծառայությունը կարող է օգտագործել և վերլուծել որոշ տեսակի անձնական տեղեկություններ, օրինակ՝ ձեր զանգերի և հաղորդագրությունների պատմությունը, տեղորոշման տվյալները և կայքէջերի այցելությունների պատմությունը։ Դուք նաև կարող եք արգելել Հարմարեցման ծառայությանն օգտագործել ձեր անձնական տեղեկությունները գովազդային նպատակներով։ Մանրամասների համար կարդացեք «Ձեր իրավունքներն ու հնարավորությունները» բաժինը ստորև։

Ինչպե՞ս է օգտագործվում հավաքվող տեղեկատվությունը։
Հարմարեցման ծառայությունը վերլուծում է վերը նշված տեղեկությունները ավտոմատացված համակարգի միջոցով և փոխանցում վերլուծված տվյալները Ծառայություններին ու երրորդ կողմի ծրագրերին, որոնց թույլտվություն եք տվել հետևյալ նպատակներով՝
•	տրամադրել ձեզ հարմարեցված բովանդակություն ու տեղեկություններ,
•	վերլուծել ավելի լավ Ծառայություններ մատուցելու եղանակները,
•	ավելի լավը դարձնել և կատարելագործել Ծառայությունները,
•	ցուցադրել հարմարեցված գովազդ արտադրանքների և ծառայությունների մասին, որոնք կարող են ձեզ հետաքրքել, և
•	ձեր համաձայնությամբ, կապվել ձեզ հետ էլեկտրոնային փոստի և ներհրման ծանուցումների միջոցով Samsung-ի և երրորդ կողմերի առաջարկվող արտադրանքների և ծառայությունների մասին, որոնք համապատասխանում են ձեր հետաքրքություններին։
Դուք կարող եք դադարեցնել որոշակի տվյալների հավաքումն ու օգտագործումը, ինչպես նկարագրված է ստորև «Ձեր իրավունքներն ու հնարավորությունները» բաժնում։ Նկատի առեք՝ քանի որ Հարմարեցման ծառայությունը մատուցելու համար յուրաքանչյուր Ծառայությանը որոշակի տվյալներ են անհրաժեշտ, օգտվողի աշխատանքի համար օպտիմալ պայմանները հնարավոր են միայն, եթե դուք թույլ տաք Հարմարեցման ծառայությանն օգտագործել բոլոր տեղեկությունները։

Անհատականացված գովազդ և ուղիղ մարկետինգ
Հարմարեցման ծառայությունը ժամանակի ընթացքում կարող է հավաքել, վերլուծել և փոխանցել Ծառայությունների ձեր օգտագործման և առցանց գործողությունների մասին տվյալները երրորդ կողմի կայքերում, ծրագրերում և տարբեր սարքերում՝ ձեր հետաքրքրություններին համապատասխան Samsung-ի և երրորդ կողմի արտադրանքների ու ծառայությունների մասին գովազդ և անհատականացված մարկետինգային հաղորդագրություններ (այսուհետ միասին՝ «Գովազդ») տրամադրելու համար։ Կիրառելի օրենքով սահմանված դեպքերում մենք կդիմենք ձեր համաձայնությունը ստանալու խնդրանքով՝ ձեր անձնական տեղեկություններն ուղիղ մարկետինգի նպատակներով մշակելու համար։ Դուք կարող եք անջատել Հարմարեցման ծառայության կողմից այդ տեղեկությունների օգտագործումը հարմարեցված Գովազգի համար՝ անցնելով Իմ պրոֆիլը > Կառավարել Samsung account-ը ցանկը Samsung account-ի դրվածքներում ու անջատելով «Հարմարեցման ծառայության միջոցով անհատականացվող գովազդ» պարամետրը։ Նկատի ունեցեք, որ այս ընտրանքի անջատումը չի դադարեցնի Samsung-ի կողմից տրամադրվող ամբողջ Գովազդի ցուցադրումը (ներառյալ հարմարեցված Գովազդը)։ Դուք կարող եք շարունակել ստանալ Գովազդ Samsung-ից, եթե համաձայնեք ստանալ այն այլ Ծառայություններից։ Մանրամասների համար, թե ինչպես կարող եք անջատել նման Գովազդն այլ Ծառայություններում, անցեք համապատասխան Ծառայության Դրվածքների ցանկ։

Ինչպե՞ս ես կարող եմ ջնջել Հարմարեցման ծառայության կողմից ստացված տեղեկությունները։
Հարմարեցման ծառայության կողմից հավաքված ու վերլուծված տեղեկությունները կհեռացվեն, երբ ջնջեք ձեր Samsung account-ը։ Դուք նաև ցանկացած ժամանակ կարող եք պահանջել ջնջել որոշակի կատեգորիաների տվյալներ, որոնք հավաքել ու վերլուծել է Հարմարեցման ծառայությունը՝ նույնիսկ նախքան Samsung account-ը ջնջելը՝ անցնելով Samsung account-ի դրվածքների Գաղտնիության կայանքներ ընտրացանկ։ Նկատի ունեցեք, որ որոշ դեպքերում կարող է ավելի շատ ժամանակ պահանջվել, որպեսզի պահված տեղեկություններն ամբողջությամբ ջնջվեն մեր սերվերներից։

Ի՞նչ կլինի, եթե ես ջնջեմ Հարմարեցման ծառայության հավաքած տեղեկությունները կամ դադարեցնեմ որոշ տվյալների հավաքումը Հարմարեցման ծառայության կողմից։
Եթե ջնջեք հավաքված տվյալները, Հարմարեցման ծառայության կողմից տրամադրվող անհատականացված բովանդակության ճշգրտությունը և (կամ) որակը կարող է իջնել։ Բացի այդ, հարմարեցման որոշ գործառույթներ կարող են պահանջել տեղեկություններ, որոնք դուք ջնջել եք կամ որոնց օգտագործումը Հարմարեցման ծառայության կողմից արգելել եք, և այդ գործառույթների վերականգնումը հնարավոր կլինի միայն Հարմարեցման ծառայության կողմից համապատասխան տվյալների օգտագործումը կրկին թույլատրելու դեպքում։

Ո՞ւմ ենք մենք փոխանցում ձեր անձնական տեղեկությունները։
Մենք չենք բացահայտում ձեր անձնական տեղեկությունները երրորդ կողմերին Հարմարեցման ծառայության միջոցով, բացառությամբ այն դեպքերի, որոնք նկարագրված են Գաղտնիության այս ծանուցագրում և Samsung-ի Գաղտնիության քաղաքականությունում։ Մենք կարող ենք տրամադրել ձեր անձնական տեղեկությունները մեր դուստր կազմակերպություններին, մասնաճյուղերին ու երրորդ կողմի ծառայությունների մատակարարներին, որոնք օգնում են մեզ մատուցել Հարմարեցման ծառայությունը։

Ինչպես ենք մենք պաշտպանում ձեր անձնական տեղեկությունները
Ծառայությունների ու Հարմարեցման ծառայության միջոցով ստացված ձեր անձնական տեղեկություններն ապօրինի կամ չթույլատրված վնասումից, միջամտությունից, կորստից, փոփոխումից, հասանելիությունից, բացահայտումից և օգտագործումից պաշտպանելու համար մենք կիրառում ենք անվտանգության ապահովման վարչական, տեխնիկական և ֆիզիկական միջոցներ։

Ձեր իրավունքներն ու հնարավորությունները
Samsung-ը կարևորում է ձեր ընտրությունը և ամեն ինչ անում է ձեր տեղեկությունների վերահսկման տարբեր եղանակներ առաջարկելու համար։ Դուք ցանկացած պահի կարող եք անջատել Հարմարեցման ծառայությունը «Հարմարեցման ծառայություն» ընտրանքի միջոցով Samsung account-ի դրվածքներում, ինչի դեպքում Samsung-ը կդադարեցնի անհատականացված բովանդակության և տեղեկությունների տրամադրումը, այդ թվում՝ ձեր տվյալների հավաքումը և վերլուծումը Հարմարեցման ծառայության կողմից։ Բացի այդ, եթե փոփոխեք «Անհատականացված գովազդ և ուղիղ մարկետինգ» բաժնում նկարագրված դրվածքները, Հարմարեցման ծառայության հավաքած և վերլուծած տեղեկություններն այլևս չեն կարող օգտագործվել գովազդային նպատակներով։

Դուք նաև կարող եք նշել տեղեկությունների կատեգորիաներ, որոնք Հարմարեցման ծառայությունը կարող է հավաքել ու վերլուծել, ինչպես նաև Հարմարեցման ծառայության աջակցումը որոշակի Ծառայությունների համար։ Այնուամենայնիվ, ոչ մի հետագա գործողություններ չեն կարող ազդել տեղեկությունների վրա, որոնք արդեն հավաքվել ու վերլուծվել են Հարմարեցման ծառայության կողմից, և Հարմարեցման ծառայության անջատումը չի հանգեցնի նախկինում հավաքված և վերլուծված տվյալների հեռացմանը։ Հարմարեցման ծառայությունն անջատելուց հետո դուք նախկինի պես կարող եք օգտվել յուրաքանչյուր Ծառայության կանխադրված գործառույթներից։ Դուք կարող եք ընտրել ստորև ներկայացված տարբերակներից ցանկացածը։

•	Samsung account-ում գրանցված յուրաքանչյուր սարքի Հարմարեցման ծառայությունների դրվածքները փոփոխելու համար արեք հետևյալը։
- Բացեք Սմարթֆոններ/պլանշետներ՝ Դրվածքներ > Ամպային պահոց և հաշիվներ > Հաշիվներ > Samsung account > Գաղտնիություն > Հարմարեցման ծառայություն
•	Samsung account-ում գրանցված բոլոր սարքերի Հարմարեցման ծառայությունների դրվածքները փոփոխելու համար արեք հետևյալը։
- Անցեք՝ https://account.samsung.com > Անձնական տեղեկությունների դրվածքներ
- Բացեք Սմարթֆոններ/պլանշետներ՝ Դրվածքներ > Ամպային պահոց և հաշիվներ > Հաշիվներ > Samsung account > Իմ պրոֆիլը > Կառավարել Samsung account-ը > Հարմարեցման ծառայություն

Վերոնշյալ հատուկ դրվածքները կարող են փոփոխվել Հարմարեցման ծառայությունն աջակցող սարքերի թարմացված կամ նոր մոդելներում։ Նկատի ունեցեք, որ Հարմարեցման ծառայությունն անջատելու դեպքում ձեր օգտագործման անհատականացված պայմանները կարող են փոփոխվել։

Կիրառելի օրենքները կարող են ձեզ իրավունք ընձեռել առարկելու անձնական տեղեկությունների մշակումը կամ պահանջելու նման մշակման սահմանափակումը, ինչպես նաև պահանջելու ձեր անձնական տեղեկությունների հասանելիությունը և փոփոխումը։ Պահանջը ներկայացնելու համար դիմեք մեր հաճախորդների սպասարկման բաժին՝ https://help.content.samsung.com հասցեով։

SAMSUNG-Ի ՀԱՄԸՆԴՀԱՆՈՒՐ ԳԱՂՏՆԻՈՒԹՅԱՆ ՔԱՂԱՔԱԿԱՆՈՒԹՅՈՒՆ – SMART TV-ԻՆ ՎԵՐԱԲԵՐՈՂ ՀԱՎԵԼՎԱԾ
Samsung-ի Smart TV ծառայությունն առաջարկում է գործառույթների կազմ, որոնք ապահովում են ավելի կատարելագործված տեսաբովանդակություն, անհատականացված հեռուստահաղորդումներ, ֆիլմեր, կապ սոցիալական ցանցերի ծառայությունների հետ և ձայնային հրամանների միջոցով Smart TV-ն կառավարելու ու գործածելու հնարավորություն։ Մենք հավաքում, օգտագործում, տարածում և պահում ենք ձեր տեղեկությունները Smart TV-ի կամ Smart TV-ին միացված սարքերի միջոցով՝ Samsung-ի համընդհանուր Գաղտնիության քաղաքականությունում նկարագրված եղանակներով։ Այս Հավելվածը պարունակում է լրացուցիչ մանրամասներ Smart TV-ի որոշ գործառույթների գաղտնիության ապահովման մասին։

Smart TV-ն նախատեսված է տեսանյութեր և այլ բովանդակություն արագ գտնելու և դիտելու համար։ Օրինակ՝ դուք կարող եք իրական ժամանակում տեղեկանալ հեռուստահաղորդումների մասին, որոնք հեռարձակվում են մալուխային կամ արբանյակային հետուստատեսության օպերատորի կողմից, ինչպես նաև անհրաժեշտ տեսաբովանդակության առաջարկների մասին, որոնք տրամադրվում են երրորդ կողմի մատակարարների կողմից՝ Smart TV-ում ցուցադրվող որոնման ուղեցույցների միջոցով։
Իրական ժամանակում ցուցադրվող հեռուստահաղորդումների դեպքում մենք որոշում ենք, թե ինչ բովանդակություն է ձեզ հասանելի՝ հաշվի առնելով ձեր անցակոդը։ Բացի այդ, Smart TV-ն օգնում է գտնել և դիտել այլ բովանդակություն, որն ավելի է համապատասխանում ձեզ՝ հիմք ընդունելով ձեզ հետաքրքրող հաղորդումները և տեսանյութերը կամ տրամադրելով լրացուցիչ ծառայություններ, որոնք ավելի անհատականացված բովանդակություն են առաջարկում։ Այս առաջարկներն ու լրացուցիչ ծառայությունները հիմնված են հետևյալի վրա՝
• տեղեկություններ բովանդակության մասին, որը դիտել, գնել, ներբեռնել կամ հեռարձակել եք Samsung ծրագրերի միջոցով Smart TV-ում կամ այլ սարքերում (Հեռուստացույցի դիտումների մասին տեղեկությունների համար տե՛ս ստորև ներկայացված «Դիտումների մասին տվյալների հավաքման ծառայություններ» բաժինը)․
• տեղեկություններն այն ծրագրերի մասին, որոնցից օգտվել եք Smart TV-ի միջոցով.
• տեղեկություններ Smart TV-ում «Հավանում եմ», «Չեմ հավանում», «Դիտել հիմա» և այլ կոճակների սեղմումների մասին․
• բառերը, որոնք մուտքագրում եք Smart TV-ի որոնման գործառույթներում, ներառյալ այն դեպքերը, երբ դուք հատուկ տեսաբովանդակություն եք որոնում․
• Smart TV-ի օգտագործման և սարքի մասին այլ տեղեկություններ, ներառյալ IP հասցեն, մատյանի տվյալները, ձեր սարքակազմի կամ ծրագրակազմի կազմաձևը որոշող տվյալները, զննարկչի մասին տեղեկությունները և ձեր պահանջած էջը (էջերը)։

Դիտումների մասին տվյալների հավաքման ծառայություններ
Հարմարեցված և անհատականացված բովանդակություն Smart TV-ում ցուցադրելու համար որոշ գործառույթներ և ծառայություններ հաշվի են առնում հեռուստացույցի դիտումների պատմությունը և Smart TV-ի օգտագործման մասին տեղեկությունները։
Հեռուստացույցի դիտումների պատմությունը ներառում է ձեր Smart TV-ում ցանցերի, ալիքների, այցելած կայքերի և դիտված հաղորդումների մասին տեղեկությունները և դիտման տևողությունը։
Մենք կարող ենք կիրառել բովանդակության ավտոմատ ճանաչման (ACR) և այլ տեխնոլոգիաներ՝ այս տեղեկությունները ստանալու համար։ Ձեր Smart TV-ն փոխանցում է տեսայութերի հատվածները կամ հեռուստաթյուների տեղեկությունները՝ դիտված հաղորդումները որոշելու համար։
Դուք ցանկացած ժամանակ կարող եք փոփոխել գաղտնիության ընտրանքները դրվածքներում՝ ձեր հայեցողությամբ որոշակի գործառույթ կամ ծառայություն անջատելու համար, ինչի արդյունքում հետուստացույցի դիտումների պատմության մեջ այդ գործառույթի կամ ծառայության մասին տեղեկություններն այլևս չեն գրանցվի։
Հիշեք, որ գաղտնիության կարգավորումներն ազդում են դիտումների մասին տեղեկությունների հավաքման որոշակի ծառայությունների հասանելիության կամ որակի վրա։

Հետաքրքրությունների հիման վրա գովազդի ցուցադրման ծառայություններ
Հետաքրքրությունների հիման վրա գովազդի ցուցադրման ծառայությունները (այսուհետ՝ «IBA ծառայությունները») նախատեսված են օգտակար, փոխազդական և հետաքրքրությունների հիման վրա գովազդ ընտրելու և ցուցադրելու համար, որը ներկայացնում է Samsung-ի և երրորդ կողմի առաջարկվող արտադրանքներն ու ծառայությունները Samsung Smart TV-ում կամ Samsung-ի ու երրորդ կողմի տարբեր հարթակներում կամ սարքերում, ներառյալ հեռուստատեսությամբ, համացանցում, բջջային սարքերում և պլանշետներում ցուցադրվող գովազդը։

Սարքերում ձեզ ավելի համապատասխան գովազդ առաջարկելու համար IBA ծառայությունը հաշվի է առնում հետուստատեսության դիտումների պատմությունը (այդ թվում՝ Smart TV-ում ցանցերի, ալիքների, այցելած կայքերի և դիտված հաղորդումների մասին տեղեկություններն ու դիտման տևողությունը), ինչպես նաև Samsung Smart TV-ի օգտագործման մասին տեղեկատվությունը և այլ վիճակագրական տվյալներ, որոնք ստանում է երրորդ կողմի տվյալների վստահելի աղբյուրներից։ Մենք կարող ենք կիրառել բովանդակության ավտոմատ ճանաչման (ACR) և այլ տեխնոլոգիաներ՝ ձեր հեռուստացույցի դիտումների պատմությունը գրանցելու համար։

Հիմնվելով վերոնշյալ տեղեկությունների վրա՝ մենք ստեղծում ենք Samsung Smart TV-ների խմբեր՝ ըստ հետաքրքրությունների և օգտագործում ենք այս խմբերը IBA ծառայության համար։ Վերը նշված տվյալները կիրառվում են՝ որոշելու, թե ինչ խմբերի է համապատասխանում ձեր Samsung Smart TV-ն և ինչ գովազդ ցուցադրել ձեր սարքերում։

Դուք ցանկացած ժամանակ կարող եք անջատել IBA ծառայությունը՝ անցնելով դրվածքների ընտրացանկ ձեր Samsung Smart TV-ում։

Նկատի առեք, որ IBA ծառայությանն առնչվող ձեր գաղտնիության կարգավորումները չեն ազդի այլ տեսակի գովազդի կամ մարկետինգային նյութերի ցուցադրման վրա, որոնք հիմնված չեն հեռուստատեսության ձեր դիտումների պատմության կամ Samsung Smart TV-ի օգտագործման մասին տեղեկությունների վրա։ Այլ տեսակի գովազդը և մարկետինգային նյութերը հիմնված են ընդհանուր տեղորոշման տվյալների և ուրիշ ցուցանիշների կամ ենթադրյալ տվյալների հիման վրա։ Դրանք կարող են ավելի քիչ համապատասխանել ձեզ, քանի որ հաշվի չեն առնում ձեր հետաքրքրությունները։

IBA ծառայությունների մասին մանրամասն տեղեկանալու համար կարդացեք այս Հավելվածի ներքևում ներկայացված IBA ծառայությունների Գաղտնիության ծանուցագիրը։

Անհատականացված ծառայության ID (PSID)
Հետաքրքրությունների հիման վրա գովազդ ցուցադրելու նպատակներով ձեր Smart TV-ի դիտումների պատմությունը և օգտագործման մասին հավաքված տեղեկությունները կապվելու են սարքի պատահականորեն ընտրված, ոչ մշտական ու վերականգնելի նույնացուցիչի հետ, որը կոչվում է Անհատականացված ծառայության ID կամ «PSID»։
Դուք ցանկացած ժամանակ կարող եք վերադնել ձեր PSID-ն՝ Smart TV-ում մտնելով Դրվածքների ընտրացանկը, և վերադնելուց հետո Smart TV-ի դիտումների պատմությունն ու օգտագործման մասին տվյալները, որոնք կապված են հետաքրքրությունների հիման վրա ցուցադրվող գովազդի հետ, կզատվեն ձեր նախկին PSID-ից։ Հիշեք, որ PSID-ն վերադնելու դեպքում հնարավոր է, որ հարմարեցված կամ հետաքրքրությունների վրա հիմնված գովազդը լավագույնս չհամապատասխանի ձեր նախընտություններին։

Ձայնի ճանաչում
Ձայնային հրամանների օգնությամբ դուք կարող եք կառավարել ձեր Smart TV-ն և օգտագործել դրա գործառական հնարավորությունների մեծ մասը։
Ձայնի ճանաչումը միացնելու դեպքում դուք կարող եք գործածել Smart TV-ն ձեր ձայնի օգնությամբ։ Ձայնի ճանաչում ծառայությունը տրամադրելու նպատակով որոշ ձայնային հրամաններ (այդ թվում՝ սարքի մասին տեղեկություններն ու նույնացուցիչները) կարող են ուղարկվել մեզ, որպեսզի մենք վերածենք ձեր բանավոր հրամանները տեքստի և ապահովենք Ձայնի ճանաչման գործառույթները։ Բացի այդ, Samsung-ը կարող է հավաքել ձայնային հրամանները և դրանց առնչվող տեքստերը, որոնք մեզ կօգնեն գնահատել ու բարելավել գործառական հնարավորությունների որակը։ Samsung-ը կհավաքի ձեր ձայնային հրամանները միայն, երբ դուք որոնման հատուկ հարցում անեք Smart TV-ում՝ սեղմելով ակտիվացման կոճակը հեռակառավարման վահանակի կամ էկրանի վրա և արտասանեք ձեր հարցումը հեռակառավարման վահանակի խոսափողի մեջ։
Եթե չմիացնեք Ձայնի ճանաչումը, ապա չեք կարողանա օգտագործել դրա գործառույթները։
Դուք ցանկացած ժամանակ կարող եք կասեցնել Ձայնի ճանաչման կողմից տվյալների հավաքումը «Դրվածքներ» ընտրացանկում։ Սակայն, դա կկասեցնի նաև Ձայնի ճանաչման գործառույթների օգտագործման ձեր հնարավորությունը։

Ձայնի ճանաչման մասին մանրամասն տեղեկանալու համար կարդացեք այս Հավելվածի ներքևում ներկայացված Ձայնի ճանաչման Գաղտնիության ծանուցագիրը։

Երրորդ կողմեր
Նկատի առեք՝ երբ դուք երրորդ կողմի տրամադրած տեսանյութ եք դիտում կամ օգտագործում եք երրորդ անձանց ծրագրերը և բովանդակությունը, մատակարարը կարող է հավաքել կամ ստանալ տեղեկություններ ձեր Smart TV-ի մասին (օրինակ՝ IP հասցեն և սարքի նույնացուցիչները), պահանջած գործարքի (օրինակ՝ տեսանյութ գնելու կամ վարձույթով վերցնելու պահանջի), ինչպես նաև ծրագրի կամ ծառայության օգտագործման մասին։ Samsung-ը պատասխանատվություն չի կրում այդպիսի մատակարարների գաղտնիության կամ անվտանգության ապահովման միջոցների համար։ Դուք պետք է զգույշ լինեք և ուսումնասիրեք երրորդ կողմի օգտագործվող կայքերի և ծառայությունների նկատմամբ կիրառելի գաղտնիության մասին դրույթները։

Գործառական հնարավորություններ ըստ երկրների
Խնդրում ենք նկատի ունենալ. հնարավոր է, որ Smart TV-ի այս Հավելվածում նկարագրված մեկ կամ մի քանի գործառնական հնարավորություն հասանելի չլինի՝ կախված ձեր բնակության վայրից։

SAMSUNG-Ի ՀԱՄԸՆԴՀԱՆՈՒՐ ԳԱՂՏՆԻՈՒԹՅԱՆ ՔԱՂԱՔԱԿԱՆՈՒԹՅՈՒՆ – ՇԱՐԺԱԿԱՆ ՍԱՐՔԵՐԻՆ ՎԵՐԱԲԵՐՈՂ ՀԱՎԵԼՎԱԾ
Samsung-ի շարժական սարքերը, կրելի սարքերը և այլ համապատասխան տեխնոլոգիաներն ու ծառայությունները (միասին՝ «Շարժական սարքեր») առաջարկում են բազմաթիվ գործառական հնարավորություններ, ներառյալ այնպիսիք, որոնք օգտվողներին թույլ են տալիս վերահսկել և բարելավել իրենց ֆիզիկական և առողջական վիճակը, բարձրացնել աշխատանքի արդյունավետությունը, շարժական սարքերով վճարումներ կատարել և ձայնային հրամաններով կառավարել Շարժական սարքերը։ Մեր Շարժական սարքերն օգտագործելու ժամանակ մենք հավաքում, օգտագործում, տարածում և պահում ենք ձեր տեղեկությունները Samsung-ի Գաղտնիության քաղաքականությունում նկարագրված եղանակներով։ Այս Հավելվածը պարունակում է լրացուցիչ մանրամասներ մեր Շարժական սարքի գործառական հնարավորություններն ապահովելու նպատակով այդ տեղեկությունների օգտագործման եղանակների մասին։

Ստանդարտ տեղեկություններ ձեր Շարժական սարքի մասին
Ձեր Շարժական սարքն ակտիվացնելու կամ համացանցին միացված գործառական հնարավորություններն օգտագործելու ժամանակ տեղեկություններ են հավաքվում։ Դրանք ներառում են ձեր Շարժական սարքի մասին տեղեկությունները, օրինակ՝ IP հասցեն, ԳՀ-ի տարբերակը, տարածաշրջանի և լեզվի դրվածքները, IMEI համարները և սարքի այլ եզակի նույնացուցիչներ։ Այդ տեղեկութունները ներառում են նաև տվյալներ ձեր Շարժական սարքի օգտագործման եղանակների, ժամանակի և տևողության մասին։
Ինչպես նկարագրված է Գաղտնիության քաղաքականության մեջ, մենք ձեր Շարժական սարքի մասին ստանդարտ տեղեկություններ ենք օգտագործում շահագործման, տեխնիկական սպասարկման ու բարելավման նպատակներով և կարող ենք ձեր Շարժական սարքի մասին ստանդարտ տեղեկությունները հայտնել բիզնես գործընկերներին, օրինակ՝ անլար կապի օպերատորներին, կամ մեր անունից ծառայություններ տրամադրող ծառայության մատակարարներին։

Երրորդ կողմեր
Նկատի առեք, որ երրորդ կողմի (ներառյալ ձեր անլար կապի օպերատորի) գործառական հնարավորություն օգտագործելու դեպքում մատակարարը կարող է հավաքել կամ ստանալ տեղեկություններ ձեր Շարժական սարքի (օրինակ՝ IP հասցեն և սարքի նույնացուցիչները), պահանջած գործարքի (օրինակ՝ բովանդակություն գնելու կամ վարձակալելու պահանջի), ինչպես նաև ծրագրի կամ ծառայությունների օգտագործման մասին։ Samsung-ը պատասխանատվություն չի կրում այդպիսի մատակարարների գաղտնիության կամ անվտանգության ապահովման միջոցների համար։ Դուք պետք է զգույշ լինեք և ուսումնասիրեք երրորդ կողմի օգտագործվող կայքերի և ծառայությունների նկատմամբ կիրառելի գաղտնիության մասին դրույթները։

Հատուկ գործառական հնարավորություններ
Խնդրում ենք նկատի ունենալ. հնարավոր է, որ այս Հավելվածում նկարագրված մեկ կամ մի քանի գործառնական հնարավորություններ հասանելի չլինեն՝ կախված ձեր սարքի մոդելից, ծառայության մատակարարից կամ բնակության վայրից։

Samsung Health
Samsung Health ծրագիրը, առնչվող ծրագրերը և համապատասխան լրասարքերը (այսուհետ միասին՝ «Samsung Health») հանդիսանում են առողջ ապրելակերպ ապահովելու համար նախատեսված «բոլորը մեկում» ուղեկից-համակարգ։ Samsung Health-ի օգնությամբ դուք կարող եք հետևել ձեր ամենօրյա գործունեությանը, ստանալ հրահանգներ՝ ֆիզիկական վիճակի օրական նպատակներին հասնելու և կարևոր փուլերն անցնելու համար, ինչպես նաև չափել և կառավարել այնպիսի գործոններ, ինչպիսիք են սրտախփոցի հաճախականությունը, թթվածնով արյան հագեցվածության (SpO2) մակարդակը և ստրեսի աստիճանը։
Samsung Health-ի համար տվյալների մշակումն իրականացվում է ձեր պահանջած ծառայությունները կամ գործառական հնարավորություններն ապահովելու (ներառյալ տվյալների կրկնօրինակման և համաժամացման ծառայությունները Samsung account օգտագործողների համար), ինչպես նաև տվյալների վերլուծություն և վիճակագրություն տրամադրելու նպատակով, ինչը կօգնի բարելավել ձեր առողջությունը, ինչպես նաև բարձրացնել բուն Samsung Health-ի և դրա կողմից առաջարկվող ծառայությունների որակը։ Տվյալները կարող են հավաքվել ձեր Շարժական սարքի վրա գտնվող տվիչների, ինչպես նաև համապատասխան Շարժական սարքում կամ առնչվող ծրագրում կամ լրասարքում ձեր տվյալները մուտքագրելու միջոցով։
Ձեր տեղեկությունների մշակման վերաբերյալ լրացուցիչ տեղեկատվությունը ներկայացված է Samsung Health-ի Գաղտնիության ծանուցագրում, որին կարելի է ծանոթանալ Samsung Health ծրագրի «Դրվածքներ» ընտրացանկում։

Samsung Social
Samsung Social-ը (նախկինում՝ «Կատարելագործված հնարավորություններ») ծառայությունների փաթեթային լրակազմ է, որի նպատակն է պարզեցնել և բարելավել ձեր ընկերների հետ բովանդակություն համօգտագործելու և նրանց հետ կապ պաշտպանելու եղանակները։
Ներկայումս հասանելի հնարավորությունների միջոցով դուք կարող եք, օրինակ, համօգտագործել ձեր պրոֆիլն ու դիտել ընկերների լուսանկարները, հեշտությամբ ֆայլեր և բովանդակություն տրամադրել ընկերներին Կոնտակտում։
Այս գործառույթները տրամադրելու նպատակով՝ մեզ անհրաժեշտ է գրանցել ձեր անունը և հեռախոսահամարը ձեր կոնտակտների ցանկից և տեսնել այն բովանդակությունը, որն ուզում եք համօգտագործել ընկերների հետ։
Դուք կարող եք ամբողջությամբ կասեցնել այս գործառույթները կամ, որպես այլընտրանք, ընտրել այն ծառայությունները, որոնք ցանկանում եք օգտագործել՝ Շարժական սարքից կամ Samsung Social-ի գործառույթներն օգտագործող ծրագրերից մտնելով ձեր Samsung account-ի դրվածքները։
Բացի այդ, Samsung Social-ի օգտագործման եղանակից կախված՝ դուք կարող եք ընտրել, թե տվյալների ինչ կատեգորիաներ եք համօգտագործելու, ինչպես նաև՝ որ ընկերների հետ եք դրանք համօգտագործելու։

Samsung Pay
Samsung Pay-ը ձեր համատեղելի Շարժական սարքի օգնությամբ վճարային և վարկային քարտով գնումներ կատարելու հեշտ և անվտանգ միջոց է։ Samsung Pay-ն օգտագործելու և քարտի գրանցման գործընթացը սկսելու նպատակով՝ ձեր Շարժական սարքից բանկին կուղարկվեն նույնականացման և հաստատման տվյալներ։ Դրանք ներառում են Samsung account-ի մասին տեղեկությունները և Samsung Pay-ի օգտագործման տվյալները, սարքի տվյալները, տեղադրության (օրինակ՝ քարտը գրանցելու պահին ձեր գտնվելու վայրի) մասին տեղեկությունները, եթե Տեղի դրվածքները միացված են, ինչպես նաև քարտի տվյալները և հաշիվների ներկայացման հասցեն, որոնք մեր սերվերների միջոցով ուղարկվում են ձեր քարտը թողարկող հաստատությանը։ Շարժական սարքը ծածկագրում է այդ տեղեկությունները և Samsung-ի սերվերների միջոցով ուղարկում է ձեր բանկին։ Մենք երբեք մուտք չենք գործում որևէ քարտի կամ բանկի տվյալներ։
Ձեր Շարժական սարքը գրանցելուց հետո բոլոր գործարքների տվյալներն ապահով կփոխանցվեն Շարժական սարքի, քարտը թողարկողի և բանկի միջև։ Վերջին գործարքների պատմությունը մատչելի է ձեր Շարժական սարքում և հայտնի է միայն ձեզ, ձեր բանկին ու քարտը թողարկողին։ Մենք տեղեկություններ չենք հավաքում ձեր գործարքների կամ դրանց կատարման համար օգտագործված սարքի կամ հաշվի մասին։ Սակայն մենք կարող ենք միավորել և անանուն դարձնել Samsung Pay-ի միջոցով գնումներ կատարելու ձեր փորձերի մասին հավաքված տեղեկությունները, ինչը մեզ կօգնի պատկերացում կազմել Samsung Pay-ի օգտագործման եղանակների մասին և բարձրացնել դրա որակը՝ այն դարձնելով մեր հաճախորդների համար ավելի հարմարավետ և օգտակար։
Ձեր տեղեկությունների մշակման վերաբերյալ լրացուցիչ տեղեկատվությունը ներկայացված է Samsung Pay-ի Գաղտնիության ծանուցագրում, որին կարելի է ծանոթանալ Samsung Pay ծրագրի «Դրվածքներ» ընտրացանկում։

Ձայնային ծառայություններ
Ձայնային հրամանների օգնությամբ դուք կարող եք կառավարել ձեր Շարժական սարքը և օգտագործել դրա գործառույթների մեծ մասը։
Ձեր սարքի մոդելից և տարածաշրջանից կախված՝ կարող եք Շարժական սարքին տալ որոշ գործառական հնարավորություններ ակտիվացնելու հրամաններ (օրինակ՝ երգացանկից երգերի նվագարկում կամ համացանցում որոնումների կատարում S Voice-ի միջոցով)։ Ավելին՝ կարող եք հպումային ինտերֆեյսով կատարված բոլոր գործողությունները կառավարել Bixby-ով տրված ձայնային հրամանով։ Կարող եք նաև լեզվից լեզու թարգմանություն կատարելու հարցում օգնություն ստանալ S Translator-ից, հուշագրեր թելադրել «Ձայնային հուշագիր» գործառույթի օգնությամբ կամ մեքենա վարելու ընթացքում ակտիվացնել տարբեր գործառական հնարավորություններ՝ Մեքենայի ռեժիմն ակտիվացնելուց հետո խոսելով ձեր Շարժական սարքի հետ։
Ձայնային ծառայություններ տրամադրելու նպատակով որոշ ձայնային հրամաններ (ինչպես նաև ձեր սարքի և դրա օգտագործման մասին տեղեկությունները, այդ թվում՝ սարքի նույնացուցիչները) կարող են ուղարկվել երրորդ կողմի ծառայության մատակարարին, որը ձեր ձայնային հրամանները տեքստի է վերածում։ Բացի այդ, Samsung-ը կարող է հավաքել, իսկ ձեր սարքը կարող է գրանցել ձայնային հրամանները և դրանց առնչվող տեքստերը, որոնք մեզ կօգնեն տրամադրել Ձայնային ծառայությունները և գնահատել ու բարելավել գործառական հնարավորությունների որակը։

Samsung գովազդման ID
Ձեր Շարժական սարքին տրամադրված բովանդակությունն ու գովազդը ձեզ ավելի համապատասխան դարձնելու համար մենք տեղեկություններ կհավաքենք Շարժական սարքի և ծառայությունների օգտագործման մասին։
Հարմարեցված մարկետինգային ծառայություններ մատուցելու նպատակներով ձեր Շարժական սարքի օգտագործման մասին հավաքված տեղեկությունները կապվելու են սարքի պատահականորեն ընտրված, ոչ մշտական և վերականգնելի նույնացուցիչի հետ, որը կոչվում է Samsung գովազդման ID։ Դուք ցանկացած ժամանակ կարող եք Շարժական սարքի «Դրվածքներ» ընտրացանկի միջոցով վերադնել ձեր Samsung գովազդման ID-ն, իսկ հարմարեցված մարկետինգի նպատակով օգտագործման մասին նախկինում հավաքված տեղեկատվությունը կզատվի և կառանձնացվի ձեր նոր Samsung գովազդման ID-ով հավաքված տեղեկություններից։ Սակայն Samsung գովազդման ID-ն վերադնելու դեպքում հնարավոր է, որ հարմարեցված մարկետինգային ծառայությունը լավագույնս չհամապատասխանի ձեր անձնական հետաքրքրություններին։ Դուք նաև կարող եք Շարժական սարքում Samsung-ի համապատասխան ծառայությունը տրամադրող ծրագրի «Դրվածքներ» ընտրացանկի միջոցով ցանկացած ժամանակ հրաժարվել հարմարեցված մարկետինգային տեղեկատվություն ստանալուց։
Այնուամենայնիվ, նույնիսկ եթե հրաժարվեք հարմարեցված մարկետինգային տեղեկատվություն ստանալուց, դա չի ազդի ձեր Շարժական սարքերում այլ տիպի գովազդեր ու մարկետինգային տեղեկություններ ստանալու կամ չստանալու հանգամանքի վրա։ Միակ տարբերությունն այն կլինի, որ այդ գովազդերը հիմնված չեն լինի ձեր Շարժական սարքի օգտագործման մասին տեղեկությունների վրա։
Խնդրում ենք նաև նկատի ունենալ, որ Samsung-ն, այնուամենայնիվ, կարող է շարունակել ձեր Շարժական սարքի օգտագործման մասին տեղեկություններ հավաքել այլ նպատակներով, ինչպես նկարագրված է սույն Գաղտնիության քաղաքականության հիմնական տեքստում։

Samsung-ի տպագրման և պատճենման արտադրանքներն այժմ HP արտադրանքների խմբի մասն են։ Կարդացեք HP-ի Գաղտնիության քաղաքականությունն այստեղ՝ www.hp.com/go/privacy։