SAMSUNG GLOBAL GIZLINLIK SYÝASATYNYŇ ESASYLARY


Gerimi
Bu Gizlinlik syýasaty Gizlinlik syýasatyna salgylanýan ýa-da oňa bag berýän islendik Samsung enjamyna, websaýtyna ýa-da onlaýn goýmasyna (bilelikde, biziň “Hyzmatlarymyz“) degişlidir. Bu Gizlinlik syýasaty biziň Hyzmatlarymyza girmekde kompýuter, mobil telefon, planşet ýa-da TW ulanýandygyňyza garamazdan degişlidir.

Ýygnaýan maglumatlarymyz
Biz Hyzmatlarymyz bilen baglanyşykly dürli maglumat görnüşlerini ýygnaýarys, şol sanda:
•	Bize gönümel berýän maglumatlaryňyz;
•	Hyzmatlarymyzy ulanyşyňyz barada ýygnaýan maglumatymyz; we
•	Üçünji-tarap çeşmelerden alýan maglumatlarymyz.
Biz Gizlinlik syýasatynda beýan edilmedik maglumatlary ýygnamak üçin hem razylygyňyzy sorap bileris.

Maglumatyň ulanylmagy we paýlaşylmagy
Biz ýygnaýan maglumatlarymyzy, beýlekiler bilen bir hatarda, şu maksatlar üçin ulanýarys:
•	Soraýan Hyzmatlaryňyzy üpjün etmek;
•	Tejribäňizi gowulandyryp bilmegimiz üçin, siziň Hyzmatlary ulanyş usulyňyza düşünmek;
•	Laýyklanan material we mahabat bermek; we
•	Öz razylygyňyz esasynda başga maksatlar bilen.
Maglumatlaryňyzy şular bilen paýlaşmagymyz mümkin:
•	Şärikli kompaniýalarymyz – umumy eýeçilik ýa-da dolandyryş arkaly Samsung Electronics Co., Ltd. korporasiýasyna dahylly kompaniýalar.
•	Biznes hyzmatdaşlary – halamagyňyz mümkin önümdir hyzmatlar hakda maglumat berip biljek ynamdar kompaniýalar.
•	Hyzmat üpjün edijiler – Samsung üçin ýa-da onuň adyndan hyzmatlary üpjün edýän kompaniýalar.
•	Hukuk goraýjy edaralar – şeýle etmegimiz talap edilende ýa-da Samsung-y we onuň ulanyjylaryny goramak üçin.

Ýörite önümler we hyzmatlar hakda goşmaça maglumat
•	Samsung Mobile
•	Smart TV

Bize nädip ýüz tutmaly
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-poçta: https://www.samsung.com ýa-da https://help.content.samsung.com salgysyndaky müşderi hyzmaty bölümine ýüz tutuň.


SAMSUNG GLOBAL GIZLINLIK SYÝASATY
Güýje girýän senesi: 02/01/2018
Samsung Electronics Co., Ltd. we biziň şärkili kompaniýalarymyz (“Samsung“, “biz“, “biziň“, “bize“) gizlinligiň öz müşderilerimiz üçin nähili möhümdigini bilýär we siziň maglumatyňyzy ýygnaýşymyz, ulanyşymyz, paş edişimiz, geçirişimiz we saklaýşymyz hakda aç-açan aýdýar. Bu Gizlinlik syýasaty biziň maglumatlar boýunça iş tejribelerimizi düşündirýär. Bu Gizlinlik syýasaty Gizlinlik syýasatyna salgylanýan ýa-da oňa bag berýän islendik Samsung enjamyna, websaýtyna ýa-da onlaýn goýmasyna (bilelikde, biziň “Hyzmatlarymyz“) degişlidir. Ol şeýle enjamlar, websaýtlar ýa-da onlaýn goýmalar üçin müşderi goldawyny öz içine alýar.
Bu Gizlinlik syýasaty ähli Hyzmatlarymyza degişli bolmak bilen, biz, ondan başga-da, käbir Hyzmatlar bilen baglanyşykly öz iş tejribelerimiz hakda goşmaça maglumaty öz içine alýan käbir ýörite gizlinlik goşmaçalaryny hem üpjün etdik. Bu goşmaçalar degişli Hyzmatlary öz içine alýan, siziň hem olardan peýdalanýan ýagdaýlaryňyza degişlidir.
Üns beriň, Gizlinlik syýasaty biziň Hyzmatlarymyzy kompýuter, mobil telefon, planşet, TW ýa-da başga enjam arkaly ulanýandygyňyza garamazdan degişli bolup biler. Gizlinlik syýasatyny üns berip okamagyňyz möhümdir, sebäbi islendik wagt Hyzmatlarymyzy ulananyňyzda, siz biziň Gizlinlik syýasatynda we goşmaçalarda beýan edýän iş düzgünlerimize razylyk berýärsiňiz.
Ýygy-ýygydan Gizlinlik syýasatynyň täzelemelerini barlap durmagyňyz hem möhümdir. Eger Gizlinlik syýasatyny täzelesek, onda degişli Hyzmatlara bildiriş goýmak arkaly, biz möhüm diýip hasap eden üýtgetmelerimizi size habar bereris. Şeýle bildiriş goýlansoň, Hyzmatlarymyza girmek ýa-da olary ulanmak arkaly, siz täzelemede anyklanylýan täze iş düzgün(ler)ine razylyk berýärsiňiz. Gizlinlik syýasatynyň iň täze wersiýasy hemişe https://account.samsung.com/membership/pp salgysynda elýeterli bolar. Gizlinlik syýasatynyň iň soňky täzelenen wagtyny görmek üçin, iň ýokardaky “güýje girýän senesine“ seredip bilersiňiz.

SIZ HAKDA HAÝSY MAGLUMATLARY ÝYGNAÝARYS?

Siziň gönümel berýän maglumatlaryňyz
Käbir Hyzmatlar siziň bize gönümel maglumat bermegiňize mümkinçilik berýär. Meselem:
• Köp Hyzmatlarymyz ulanyjylaryň hasaplary ýa-da profilleri döretmegine mümkinçilik berýär. Şol Hyzmatlar bilen baglanyşyklylykda, sizden hasaby ýa-da profili sazlamak üçin özüňiz hakda käbir maglumatlary bermegiňizi soramagymyz mümkin. Meselem, Samsung account döredeniňizde, özüňiz hakda käbir maglumatlary (mes. adyňyz we e-poçta salgyňyz) berip bilersiňiz.
• Eger bizden bir önümi ýa-da tölegli hyzmaty sargasaňyz, onda sargydyňyzy işlemek üçin, sizden adyňyzy, kontakt maglumatyňyzy, ugradyş we faktura salgy(lary)ňyzy we kredit karty maglumatyňyzy sorap bileris.
• Käbir Hyzmatlarymyz size başga kişiler bilen habarlaşmaga mümkinçilik berýär. Ol habarlaşmalar biziň ulgamlarymyzyň üsti bilen geçiriler.

Siziň Hyzmatlary ulanyşyňyz hakda maglumatlar
Berýän maglumatyňyzdan başga, enjamyňyzdaky programma üpjünçilikleri we başga serişdeler arkaly biz siziň Hyzmatlarymyzy ulanyşyňyz hakda maglumatlary ýygnap bileris. Meselem, biz şulary ýygnap bileris:
• Enjam maglumaty – meselem, Hyzmatlara girmekde ulanýan enjamyňyza degişli apparatura modeli, IMEI belgisi we beýleki özboluşly enjam identifikatorlary, MAC salgysy, IP salgysy, operasion ulgam wersiýalary we sazlamalar.
• Žurnal maglumaty – meselem, Hyzmaty ulanyş wagtyňyz we möhletiňiz, Hyzmatlar arkaly girizýän gözleg adalgalaryňyz we enjamyňyza goýýan kukilerimizdäki islendik maglumatlar.
• Ýerleşiş maglumaty – meselem, käbir Hyzmatlary ulanan wagtyňyz, enjamyňyzyň GPS signaly ýa-da bize iberilmegi mümkin bolan golaýdaky Wi-Fi giriş nokatlary we esas beketleri hakynda maglumat.
• Ses maglumaty – meselem, Hyzmaty dolandyrmak üçin sesli buýruklary ulanan wagtyňyz, bizde ýazylýan (we serwerlerimizde saklanylmagy mümkin) ses ýazgylaryňyz. (Üns beriň, biz öz adymyzdan gepleşigi tekste öwürmeklik hyzmatlaryny üpjün edýän üçünji tarap hyzmat üpjün ediji bilen işleşýäris, ol üpjün ediji käbir sesli buýruklary alyp we saklap biler.)
• Başga maglumatlar, ýagny Hyzmatlary ulanyşyňyz (mes. ulanýan goýmalaryňyz, girýän websaýtlaryňyz we size Hyzmat arkaly hödürlenýän materiallar bilen täsirleşmegiňiz) hakda maglumatlar.

Üçünji tarap çeşmelerden maglumatlar
Köpçülige açyk we täjirçilik taýdan elýeterli çeşmelerden (kanunlaryň rugsat berýän çäginde) siz hakda maglumatlary almagymyz we olary sizden ýa-da siz hakda alýan başga maglumatlarymyz bilen birleşdirmegimiz mümkin. Üçünji tarap sosial tor hyzmatlaryna birikmegi saýlanyňyzda, şol hyzmatlardan hem siz hakda maglumatlary almagymyz mümkindir.

Ýygnaýan başga maglumatlarymyz
Siz, enjamyňyz ýa-da hyzmatlary ulanyşyňyz hakda başga maglumatlary hem öz razylygyňyz bilen, ýygnaýyş nokadynda size beýan edýän görnüşimizde ýa-da başgaça ýygnap bileris.
Käbir maglumat görnüşlerini (mes. Samsung account bellige alynýarka soraýan maglumatymyzy) bize bermezligi saýlap bilersiňiz, ýöne ol käbir Hyzmatlary ulanmak mümkinçiligiňize täsir edip biler.

MAGLUMATLARYŇYZY NÄHILI ULANÝARYS?
Ýygnaýan maglumatlarymyzy şu maksatlar üçin ulanyp bileris:
• sizi ýa-da enjamyňyzy Hyzmat üçin bellige almak;
• soraýan Hyzmatyňyzy ýa-da funksiýaňyzy üpjün etmek;
• laýyklanan materiallary we Hyzmatlarymyzdaky öňki işjeňlikleriňiz esasynda şahsylaşdyrylan hyzmatlary üpjün etmek;
• mahabat (mes. laýyklanan mahabatlary, hemaýatkärli materiallary bermek we size höweslendiriji ýazyşmalary ibermek) üçin;
• bazarymyza, müşderilerimize, önümdir hyzmatlarymyza baha berip seljermek (şol sanda önümdir hyzmatlarymyz hakda pikirleriňizi soramak we müşderi anketalaryny doldurtmak);
• Hyzmatlarymyzy gowulandyrmak, şeýle hem täze önümdir hyzmatlary işläp düzüp bilmegimiz üçin adamlaryň Hyzmatlarymyzy ulanyş usullaryna düşünmek;
• enjamyňyza tehniki hyzmatlary üpjün etmek;
• kanunlaryň rugsat berýän çäginde, mugt baýrakly bijeleri, baýrakly ýaryşlary ýa-da höweslendirmeleri amala aşyrmak; we
• öz razylygyňyz esasynda başga maksatlar bilen.
Sizden ýa-da siz hakda, şol sanda dürli Hyzmatlar ýa-da enjamlar arkaly ýygnaýan maglumatlarymyzy birleşdirip, şu Gizlinlik syýasatyna laýyk gelýän maksatlar üçin ulanyp bileris. Meselem, Samsung account talap edýän Hyzmatlaryň ählisinde siziň Samsung account maglumatlaryňyzy ulanyp bileris. Ýa-da biz siziň tejribäňizi güýçlendirmek üçin öz maslahatlarymyzy, laýyklanan materiallary we şahsylaşdyrylan funksiýalary Hyzmatlara esaslandyryp bileris. Maglumatlary birleşdirmegimiziň sebäbine we degişli kanunlaryň talaplaryna baglylykda, şeýle birleşdirmegiň ýörite dolandyryşlarynyň elýeterli edilmegi mümkindir (meselem, enjam ýa-da goýma sazlamalary menýularynda, ýa-da degişli web-sahypalara barmak arkaly).

MAGLUMATLARYŇYZY KIME PAŞ EDÝÄRIS?
Biz siziň maglumatlaryňyzy üçünji taraplara olaryň öz garaşsyz marketing ýa-da biznes maksatlary üçin siziň razylygyňyz bolmazdan paş etmeris. Ýöne, siziň maglumatlaryňyzy şu ýuridik şahslara paş edip bileris:
• Şärikli kompaniýalar. Maglumatlaryňyzyň Samsung-yň golçur kärhanalarynyň arasynda şu Gizlinlik syýasatynda beýan edilýän maksatlar bilen paýlaşylmagy mümkin. “Şärikli“ diýen adalga umumy eýeçilik ýa-da dolandyryş arkaly Samsung Electronics Co., Ltd. korporasiýasyna dahylly kompaniýalary aňladýar. Biziň şärikli kompaniýalarymyz Samsung Electronics atly kompaniýalary öz içine alýar. Affilirlenen kompaniýalar umumy eýeçilik ýa-da dolandyryş arkaly dahylly bolan Samsung SDS ýaly başga kompaniýalary hem öz içine alyp bilýär.
• Biznes hyzmatdaşlary. Biz ynamdar biznes hyzmatdaşlary, şol sanda simsiz operatorlar bilen hem maglumatlary paýlaşyp bileris. Ol ýuridik şahslar siziň maglumatlaryňyzy size öz soraýan hyzmatlaryňyzy üpjün etmek, gyzyklanýan zatlaryňyz hakda çaklamalary etmek üçin ulanyp we size höweslendirme materiallaryny, mahabatlary we beýleki materiallary üpjün edip bilerler.
• Hyzmat üpjün edijiler. Ondan başga-da, biz üçin ýa-da biziň adymyzdan hyzmatlary üpjün edýän, meselem, bize faktura boýunça kömek edýän ýa-da biziň adymyzdan e-poçtalary iberýän kompaniýalara-da siziň maglumatlaryňyzy paş edip bileris. Ol ýuridik şahslar siziň maglumatlaryňyzy diňe bize hyzmatlary hödürlemek maksady bilen ulanmaklyga çäklendirilýärler.
• Kanunlar talap edende başga taraplar ýa-da öz hyzmatlarymyzy goramak üçin gerek bolanda. Käbir ýagdaýlarda siziň maglumatlaryňyzy başga taraplara paş edip bileris:
• kanunlary berjaý etmek ýa-da hökmany kazyýet işine jogap bermek (mes. agtaryş orderi ýa-da başga kazyýet karary);
• Hyzmatlarymyzy dolandyrýan syýasatlara laýyklygy barlamak ýa-da ýerine ýetirmek; we
• Samsung-yň ýa-da biziň islendik degişli şärikli kärhanamyzyň, biznes hyzmatdaşymyzyň we müşderimiziň hukuklaryny, eýeçiligini ýa-da howpsuzlygyny goramak.
• Korporatiw amallar bilen baglanyşykly başga taraplar. Birleşme ýa-da geçiriş bolanda, ýa-da bankrotlyk ýüze çykanda biz siziň maglumatlaryňyzy üçünji tarapa paş edip bileris.
• Öz razylygyňyz ýa-da islegiňiz bilen başga taraplar. Şu Gizlinlik syýasatynda beýan edilýän paş etmelerden başga-da, eger razylyk berseňiz ýa-da isleg bildirseňiz, siz hakda maglumatlary üçünji taraplar bilen paýlaşyp bileris.

SAÝLAWLARYŇYZ
Maglumatlaryňyzy ulanyş usulymyz hakda dürli saýlawlary hödürleýäris. Aragatnaşyga goşulýan abunadan çykyş görkezmelerini berjaý etmek arkaly, bizden höweslendirme aragatnaşyklaryny almagy ýa-da almazlygy saýlap bilersiňiz. Size habar beren wagtymyzda ýa-da degişli web-sahypalara baryp, aýratyn Hyzmatlar üçin sazlamalaryňyzy islendik ýygylykda üýtgedip hem bilersiňiz.

MAGLUMATLARYŇYZY HOWPSUZ SAKLAMAK ÜÇIN NÄME EDÝÄRIS?
Biz Hyzmatlarymyz bilen baglanyşykly ýygnaýan maglumatlarymyzy goramak üçin göwnejaý fiziki we tehniki çäreleri ýola goýduk. Muňa garamazdan, maglumatlaryňyzy goramak üçin göwnejaý çäreleri gören hem bolsak, hiç bir websaýt, Internet geçirişi, kompýuter ulgamy ýa-da simsiz birikme doly derejede howpsuz bolmaýandygyny göz öňünde tutuň.

MAGLUMATLARYŇ HALKARA GEÇIRILIŞINE RAZYLYK
Islendik Hyzmaty ulanmak ýa-da oňa gatnaşmak we/ýa-da bize öz maglumatlaryňyzy bermek arkaly, siz öz maglumatlaryňyzyň, şu Gizlinlik syýasatyna laýyklykda, öz ýaşaýan ýurduňyzyň (mes. Günorta Koreýa) çäginden daşarda ýygnalmagyna, geçirilmegine, saklanylmagyna we işlenilmegine razylyk berýärsiňiz. Üns beriň, maglumatlaryňyzyň geçirilmegi mümkin bolan ýurtlaryň maglumat goramak boýunça we beýleki kanunlary siziň ýurduňyzdaky ýaly giň gerimli bolman biler.

MAGLUMATLARYŇYZA GIRMEK
Käbir ýurisdiksiýalaryň kanunlaryna laýyklykda, siziň biziň ýygnaýan maglumatlarymyz hakda jikme-jiklikleri soramaga we ol maglumatlardaky nätakyklyklary düzetmäge hukugyňyz bar bolup biler. Kanunçylykda bellenilen başga ulanyjy hukuklary hem öz güýjüni saklaýar. Eger kanun tarapyndan rugsat berilýän bolsa, şol mümkinçiligi berýändigimiz üçin sizden az möçberde töleg almagymyz mümkin. Biz makul däl görnüşde yzygiderli gaýtalanýan, proporsional däl tehniki zähmeti talap edýän, başga kişileriň gizlinligine howp salýan, ýerine ýetirmeklik asla mümkin däl ýa-da girmeklik ýerli kanunçylyk tarapyndan talap edilmeýän haýyşlary ret edip bileris. Eger öz maglumatlaryňyza girmegi soramak isleýän bolsaňyz, https://www.samsung.com ýa-da https://help.content.samsung.com salgysyndaky müşderi hyzmaty bölümimize ýüz tutuň.

MAGLUMATLARY SAKLAMAK
Biz siz baradaky maglumatyň diňe öz işlenilýän maksady üçin zerur bolan möhletiň dowamynda ýa-da islendik şertnamanyň, degişli kanunçylygyň talap edýän möhletiniň dowamynda ýa-da statistiki maksatlar bilen (talabalaýyk gorag üpjünçiligine tabynlykda) elýeterli bolmagy üçin göwnejaý çäreleri geçirýäris.

HYZMATLARYMYZDAKY ÜÇÜNJI TARAP BAGLAR WE ÖNÜMLER
Hyzmatlarymyzyň öz dolandyryşymyzda bolmadyk üçünji tarap websaýtlara we hyzmatlara baglanmagy mümkin. Biz websaýtlar ýa-da başga hyzmatlar tarapyndan ýygnalýan hiç bir maglumatyň howpsuzlygy ýa-da gizlinligi üçin jogapkärçilik çekmeýäris. Siz ätiýaçly bolmaly we öz ulanýan üçünji tarap websaýtlaryňyza we hyzmatlaryňyza degişli gizlinlik beýannamalaryny gözden geçirmeli.
Biz size üçünji taraplar tarapyndan işlenilip düzülen käbir önümleri ýa-da hyzmatlary (mes. Galaxy Apps ýa-da Goýmalar arkaly elýeterli goýmalar) hem elýeterli edip bileris. Samsung ol üçünji tarap önümler ýa-da hyzmatlar üçin jogapkärçilik çekmeýär.
Hyzmatlarymyz üçin materiallary, mahabatlary ýa-da funksiýalary üpjün edýän üçünji taraplar
Hyzmatlarymyzdaky käbir materiallary, mahabatlary we funksiýalary bize affilirlenmedik üçünji taraplar üpjün edip biler. Meselem:
• Biz size material üpjün edijiler tarapyndan üpjün edilýän wideolara tomaşa etmäge mümkinçilik berýäris;
• Üçünji taraplar biziň Galaxy Apps ýa-da Goýmalar arkaly elýeterli edýän goýmalarymyzy işläp düzýärler;
• Käbir üçünji taraplar mahabatlary berip ýa-da ulanyjylaryň haýsy mahabatlary görýänini, olaryň ol mahabatlary nähili ýygylykda görýänini we ulanyjylaryň olara jogap hökmünde näme hereketler edýänini yzarlap bilerler; we
• Biz Facebook, Twitter, Google+ we LinkedIn ýaly sosial tor hyzmatlary arkaly başga kişiler bilen Hyzmatlardaky käbir materiallary paýlaşmagyňyza mümkinçilik berýäris.
Ol üçünji taraplar siziň Hyzmatlary ulanyşyňyz hakda käbir maglumatlary, şol sanda kukileri, maýaklary we şolara meňzeş tehnologiýalary ulanmak arkaly ýygnap ýa-da alyp bilerler, şeýle hem, ol maglumatlaryň wagtyň geçmegi bilen ýygnalmagy we dürli websaýtdyr onlaýn hyzmatlardan ýygnalýan maglumatlar bilen birleşdirilmegi mümkindir. Samsung ol kompaniýalaryň maglumat ýygnaýyş we ulanyş düzgünlerini dolandyrmaýar. Ol kompaniýalaryň käbirleri müşderilere ýörite mahabatlary almak isläp-islemeýändigi barada saýlamaga mümkinçilik hödürleýän senagatlaýyn programmalara gatnaşýarlar. Goşmaça maglumat üçin, Network Advertising Initiative “http://networkadvertising.org“ we Digital Advertising Alliance “http://www.aboutads.info/“ tarapyndan işledilýän websaýtlara baryň.
Eger sosial tor hyzmatyna birikseňiz, siziň hasaba girmegiňize mümkinçilik berýän hakykylyk-barlag maglumatynyň, şeýle hem, şol hyzmatlara gireniňizde bize gelmegine rugsat berýän başga maglumatlaryňyzyň bize gelmegi we biziň olary saklamagymyz mümkindir.
Mundan başga, sosial tor hyzmatyna birikmegi sizden başga adamlaryň hem ulanýan enjamynda saýlasaňyz, onda şol ulanyjylaryň siziň birigýän sosial tor hyzmat(lar)yňyzdaky hasap bilen baglanyşykly saklanylýan ýa-da görkezilýän maglumatlary görmegi mümkindigini ýatda saklaň.

KUKILER, MAÝAKLAR WE ŞOLARA MEŇZEŞ TEHNOLOGIÝALAR
Biz, şeýle hem, Hyzmatlarymyzda materiallary, mahabatlary ýa-da başga funksiýalary üpjün edýän käbir üçünji taraplar Hyzmatlarymyzyň käbir ugurlarynda kukileri, maýaklary we başga tehnologiýalary ulanyp bileris.

Kukiler
Kukiler kompýuteriňizde, TW-ňizde, mobil telefonyňyzda ýa-da başga enjamda maglumat saklaýan faýljyklardyr. Olar enjamyňyzda kukini goýan ýuridik şahsa sizi dürli websaýtlarda, hyzmatlarda, enjamlarda we/ýa-da brauzer seanslarynda tanamaga mümkinçilik berýär. Kukiler köp peýdaly maksatlara hyzmat edýär. Meselem:
• Kukiler her gezek hyzmata hasaba gireniňizde hasaba giriş maglumatyňyzy täzeden girizip durmaz ýaly olary öz ýadynda saklaýar.
• Kukiler bize we üçünji taraplara Hyzmatlarymyzyň haýsy bölekleriniň has meşhurdygyna düşünmäge kömek edýär, sebäbi biz olar arkaly myhmanlaryň haýsy sahypadyr funksiýalara girýänini we sahypalarda näçe wagt geçirýänini görüp bilýäris. Şeýle maglumatlary öwrenmek arkaly, biz Hyzmatlary has kämil uýgunlaşdyrýarys we size has oňaýly tejribe hödürleýäris.
• Kukiler bize we üçünji taraplara siziň haýsy mahabatlary görendigiňize düşünmäge kömek edýär, şeýlelikde siz her gezek Hyzmata gireniňizde şol bir mahabady görmeli bolmaýarsyňyz.
• Kukiler siziň Hyzmatlarymyzy we başga websaýtdyr goýmalary ulanyşyňyz hakda maglumat ýygnamak arkaly, biziň we üçünji taraplaryň size degişli materiallary we mahabatlary üpjün etmegine şert döredýär.
Hyzmatlara girmek üçin web-brauzer ulananyňyzda, brauzeriňizi ähli kukileri kabul eder ýaly, ret eder ýaly ýa-da kuki iberilende özüňize habar berler ýaly edip düzüp bilersiňiz. Her brauzer başgaça bolýar, şonuň üçinem, kuki ileri tutmalaryny üýtgetmegi öwrenmek üçin, brauzeriň “Kömek“ menýusyna serediň. Enjamyňyzyň operasion ulgamynda kukiler üçin goşmaça dolandyryşlar bar bolup biler.
Muňa garamazdan, käbir Hyzmatlar kukileri ulanyp işlär ýaly gurnalýar we kukiler ýapylan halatynda, ol Hyzmatlary ýa-da olaryň käbir bölümlerini ulanmagyňyza ýaramaz täsir edip biljekdigini ýatda saklaň.

Başga ýerli ammar
Biz, şeýle hem käbir üçünji taraplar öz Hyzmatlarymyz bilen baglanyşyklylykda Ýerli paýlaşylýan obýektler (ýa-da başgaça aýdylanda “Flash kukileri“) we HTML5 ýerli ammary ýaly başga görnüşdäki ýerli ammar tehnologiýalaryny ulanyp bileris. Ol tehnologiýalar ýokarda beýan edilen kukilere meňzeşdir, sebäbi olar hem enjamyňyzda durýarlar we olary işjeňlikdir ileri tutmalaryňyz hakda käbir maglumatlary ýygnamakda ulanyp bolýar. Ýöne, ol tehnologiýalar standart kukilere garanyňda enjamyňyzyň başga böleklerini ulanyp bilerler, şonuň üçinem, olary standart brauzer gurallary we sazlamalary arkaly dolandyryp bilmezligiňiz mümkin. Flash kukileri ýapmak ýa-da olarda durýan maglumaty öçürmek hakda goşmaça maglumat üçin, “http://helpx.adobe.com/flash-player/kb/disable-local-shared-objects-flash.html“ salgysyna basyň.

Maýaklar
Biz, şeýle hem käbir üçünji taraplar enjamyňyzdan serwere maglumat äkidýän tehnologiýalary, ýagny maýaklary (ýa-da “pikselleri“) hem ulanyp bileris. Maýaklary onlaýn materiallara, wideolara we e-poçtalara ornaşdyryp bolýar we olar serweriň enjamyňyzdaky käbir maglumat görnüşlerini okamagyna, belli bir materialy ýa-da e-poçta hatyny gören wagtyňyzy bilmegine, maýagy gören wagtyňyzy we senäňizi, şeýle hem enjamyňyzyň IP belgisini anyklamagyna mümkinçilik berýär. Biz, şeýle hem käbir üçünji taraplar dürli maksatlar bilen, şol sanda Hyzmatlaryň ulanylyşyny seljermek we (kukiler bilen baglanyşyklylykda) size has laýyk materialdyr mahabatlary üpjün etmek üçin maýaklary ulanýarys.
Hyzmatlarymyza girmek we olary ulanmak bilen, siz öz enjamlaryňyzda kukileriň, başga ýerli ammar tehnologiýalarynyň, maýaklaryň we beýleki maglumatlaryň saklanylmagyna razylyk berýärsiňiz. Siz biziň we ýokarda agzalan üçünji taraplaryň şeýle kukilere, ýerli ammar tehnologiýalaryna, maýaklara we maglumatlara girişine-de razylyk berýärsiňiz.

BAŞGA MAGLUMATLAR
Eger ýörite soraglaryňyz bar bolsa, onda bize şu salgydan ýüz tutuň:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
E-poçta: https://www.samsung.com ýa-da https://help.content.samsung.com salgysyndaky müşderi hyzmaty bölümine ýüz tutuň.


LAÝYKLAMA HYZMATY ÜÇIN GIZLINLIK BILDIRIŞI
Laýyklama hyzmatyny ulanmak üçin, sizde Samsung account bar bolmaly. Biziň https://account.samsung.com/membership/pp salgysyndaky Gizlinlik syýasatymyz (“Samsung Gizlinlik syýasaty“) siziň öz Samsung account-yňyzy we Laýyklama hyzmatyny ulanmagyňyza degişli bolar. Şu Gizlinlik bildirişinde Laýyklama hyzmaty bilen baglanyşyklylykda siziň şahsy maglumatyňyzyň nähili ýygnaljakdygy, ulanyljakdygy, paýlaşyljakdygy we saklanyljakdygy barada goşmaça jikme-jiklik berilýär, ony Samsung Gizlinlik syýasaty bilen bilelikde okamaly. Şu Gizlinlik bildirişiniň şertleri bilen Samsung Gizlinlik syýasatynyň şertleriniň arasynda çaprazlyk ýa-da gapma-garşylyk çyksa, şu Gizlinlik bildirişiniň şertleriniň güýji üstün çykýar.

Laýyklama hyzmaty näme?
Samsung enjamlary, goýmalary we hyzmatlary (her bir “Hyzmat“ we bilelikde, “Hyzmatlar“) islegdir hajatlaryňyzy akylly hem-de intellektual görnüşde çaklap, size laýyklanan hyzmatlary üpjün etmek üçin dizaýn edilendir. Samsung-yň Laýyklama hyzmaty siz we siziň Hyzmatlary ulanyşyňyz hakda alnan maglumat esasynda kämilleşdirilen ulanyjy tejribesini, şol sanda laýyklanan materialdyr maslahatlary üpjün edýär. Meselem, Laýyklama hyzmaty Samsung-yň ses tanaýyş hyzmatyny ulanan wagtyňyz siziň üçin şahsylaşdyrylan tärleri we maglumaty üpjün edip ýa-da ýagyşly günlerde diňleýän sazyňyzy ýada salyp, soňra size olary hödürlemek arkaly, Hyzmatlar bilen başdan geçirýän ulanyjy tejribäňizi gowulandyryp bilýär. Üstesine, “Öýe ýetip barýarkam, maňa bir çüýşe suw almagy ýatlat“ diýen buýrugy berseňiz, Laýyklama hyzmaty şol buýrugy ýadyna salyp we siz öýe ýetip barýarkaňyz, bir çüýşe suw satyn almagy ýatladyp bilýär.

Laýyklama hyzmaty siz hakda haýsy maglumatlary ýygnap biler?
Laýyklama hyzmaty size näçe gowy düşünip, siz hakda näçe köp zat öwrendigiçe, laýyklanan materialdyr maglumatlary size şonça-da çalt we takyk berip biler. Laýyklama hyzmaty siziň gyzykmalaryňyza, ileri tutmalaryňyza we ýerleşişiňize düşünmäge kömekleşer ýaly dizaýn edilen bolup, ol siz hakda maglumatlary dürli ýollar bilen ýygnaýar we seljerýär, şol sanda:
•	Enjam maglumaty. Laýyklama hyzmaty enjamyňyzyň özboluşly maglumatyny, sazlamalar maglumatyny (mes. dil we gulp sazlamalary), ýagdaý maglumatyny (mes. başga enjamlar bilen birikmeler) we enjamlaryňyz barada beýleki maglumatlary ýygnap biler. Laýyklama hyzmaty enjamyňyzda gurnalgy ýa-da işläp duran goýmalary barlap hem biler. Ondan başga-da, Laýyklama hyzmaty öz Samsung account-yňyza birigen enjamlary nähili, haçan we näçe wagtlap ulanýandygyňyz, şol sanda enjamlarda Hyzmatlary hem-de üçünji tarap goýmadyr hyzmatlaryny ulanmagyňyz hakynda maglumatlary (mes. enjamlaryňyzdaky goýmalaryň sanawy, enjamlaryňyzda goýberilýän aýdym-sazlar, girýän websaýtlaryňyz we geçirýän gözlegleriňiz) ýygnap biler.
•	Sazlaryňyz we fotosuratlaryňyz hakda maglumat. Laýyklama hyzmaty öň goýberlen ýa-da ýazdyrylan sazlar hakda atlar, žanrlar we aýdymçylar ýaly maglumatlary, şeýle hem, fotosuratlaryňyz barada olaryň düşürilen wagty we ýeri ýaly maglumatlary ýygnap biler.
•	Kontaktlar we aragatnaşyklar maglumaty. Laýyklama hyzmaty size başga kişiler (mes. maşgalaňyz we dostlaryňyz) bilen gatnaşyklaryňyzyň, iň möhüm kontaktlaryňyzyň kimlerdiginiň, haýsy kontaktlar bilen ýygy gatnaşýanyňyzyň we ileri tutýan habarlaşma usulyňyzyň kesgitlenmegi; möhüm kontaktlaryňyz baradaky maglumatlaryň görkezilmegi (mes. alynmadyk jaňlar); we ses tanaýyş ulanýan wagtyňyz salgylanýan kontaktlaryňyzy tapmak ýaly hyzmatlaryň üpjün edilmegi üçin kontakt sanawyňyza girip we gelýän/gidýän jaň hem-de tekst habary taryhyňyzy ýygnap we seljerip biler.
•	Senenama maglumaty. Laýyklama hyzmaty enjamyňyzyň senenamasyna girip biler we ileri tutmalaryňyzy öwrenmek, ýörite wakalary ýazga geçirmek hem-de ýerleşişiňizi anyklamak üçin senenama maglumatyňyzy ýygnap we seljerip biler.
•	Internet brauzer taryhy. Laýyklama hyzmaty gyzykmalaryňyzy we ileri tutmalaryňyzy öwrenmek, has dahylly gözleg netijelerini görkezmek we dürli kontekstlerde iň laýyk maglumatlary üpjün etmek hem-de şu Gizlinlik bildirişinde görkezilişi ýaly görnüşde size beýleki hyzmatlary üpjün etmek üçin, Internet brauzer taryhyňyza (mes. girilen websaýtlar, gözleg açarsözleri we bellikçeler) girip biler, Internet brauzer taryhyňyzy ýygnap we seljerip biler. Gizlin tertipde (Incognito ýa-da Gizlin tertip) Internet brauzerdäki gözleg taryhyňyz ýygnalmaz.
•	Ýerleşiş maglumaty. Laýyklama hyzmaty ýerleşiş boýunça soraýan habarnamalaryňyzy ýa-da maglumatyňyzy üpjün etmek ýaly belli maksatlar bilen, enjamyňyzyň takyk geografiki ýerleşişine we öz ýerleşişiňiz bilen dahylly beýleki maglumatlara wagtly-wagtyna Bluetooth we Wi-Fi signallary, senenama girizmeleri we başga tehnologiýalar hem-de maglumatlar arkaly girip we olary ýygnap hem-de seljerip biler. Laýyklama hyzmatynyň geografiki ýerleşişi ýygnamagy üçin, enjamyňyzda Ýerleşiş sazlamalary işledilen bolmaly. Şol sebäpli, käbir ýagdaýlarda, Laýyklama hyzmaty Ýerleşiş sazlamalaryny işletmegiňizi sorap biler.
•	Samsung account, Profilim we Samsung hyzmatlary maglumaty. Laýyklama hyzmaty Samsung account-yňyzda duran ýa-da onuň bilen baglanyşan maglumatlary (mes. Samsung account ID-ňiz, kontakt maglumaty, at, doglan sene we jyns) hem-de Profilimde bellige alnan maglumatlary ýygnap we seljerip biler. Laýyklama hyzmaty Samsung goýmalaryny ulanyş taryhyňyz, ses tanaýyş hyzmaty arkaly berlen sesli buýruklaryňyz, Ýatladyjyda bellenilen habarnamalar we size üpjün edilýän howa ýagdaýy maglumatlary ýaly Hyzmatlary ulanmagyňyz bilen baglanyşykly maglumatlary ýygnap we seljerip hem biler.
•	Birigen üçünji tarap goýmalar we hyzmatlar bilen baglanyşykly maglumatlar. Üçünji tarap goýma ýa-da hyzmata birikmegi işletmek bilen, şol üçünji tarap goýmalar we hyzmatlar bilen baglanyşykly maglumatlary ulanmak hem-de size laýyklanan funksiýalary üpjün etmek üçin, Laýyklama hyzmatyny işledip bilersiňiz.

Ýokarda görkezilen maglumatlardan başga-da, Laýyklama hyzmaty siz, enjamdyr goýmalaryňyz we Hyzmatlary ulanyşyňyz hakda başga maglumatlary hem öz razylygyňyz bilen, ýygnalýan wagty size beýan edýän görnüşimizde ýa-da başgaça ýygnap hem biler. Laýyklama hyzmaty size jaň we tekst habary taryhyňyz, geografiki ýerleşiş maglumatyňyz we Internet brauzer taryhyňyz ýaly käbir şahsy maglumat görnüşleriňiziň Laýyklama hyzmaty tarapyndan nähili ulanylmagynyň we seljerilmeginiň mümkindigi barada saýlawlary üpjün edýär. Laýyklama hyzmaty size öz şahsy maglumatyňyzyň Laýyklama hyzmaty tarapyndan mahabat maksatlary üçin ulanylmagyny ret etmek saýlawyny hem berýär. Goşmaça maglumat üçin, aşakdaky “Hukuklaryňyz we saýlawlaryňyz“ bölümine serediň.

Ýygnalýan maglumat nähili ulanylýar?
Laýyklama hyzmaty ýokarda görkezilen maglumatlary awtomatlaşdyrylan ulgamyň üsti bilen seljerer we seljerilen maglumaty siziň ygtyýar beren üçünji tarap goýmalaryňyza şu aşakdaky maksatlar bilen üpjün eder:
•	size laýyklanan materialdyr maglumatlary üpjün etmek;
•	size has gowy Hyzmatlary üpjün etmegiň usullaryny seljermek;
•	Hyzmatlary gowulandyrmak we işläp düzmek;
•	size gyzykly bomagy mümkin önümdir hyzmatlar barada laýyklanan mahabatlary görkezmek; we
•	öz aýratyn razylygyňyz bilen, Samsung we üçünji taraplar tarapyndan hödürlenilýän, siziň gyzykmalaryňyza görä timarlanan önümdir hyzmatlar hakynda, e-poçta we basma duýduryşy arkaly siziň bilen aragatnaşyk etmek.
Aşakda “Hukuklaryňyz we saýlawlaryňyz“ bölüminde beýan edilişi ýaly, käbir maglumatlaryň ýygnalmagyny we ulanylmagyny duruzyp bilersiňiz. Her bir Hyzmatyň size Laýyklama hyzmatyny üpjün etmegi üçin käbir maglumatlaryň zerur bolmagy sebäpli, iň oňaýly ulanyjy tejribesini diňe Laýyklama hyzmatynyň ähli maglumatlara girmegine rugsat beren ýagdaýyňyzda üpjün edip bolýandygyny ýatda saklaň.

Laýyklanan mahabat we gönümel marketing
Laýyklama hyzmaty Samsung we üçünji taraplar tarapyndan hödürlenýän, gyzykmalaryňyza görä timarlanan önümler we hyzmatlar baradaky mahabatlaryň hem-de gönümel marketing aragatnaşyklarynyň (bilelikde, “mahabatlar“) size üpjün edilmegi üçin, wagtyň geçmegi bilen we üçünji tarap websaýtlar hem-de goýmalar, şeýle hem, enjamlar arkaly Hyzmatlary ulanmagyňyz we onlaýn işjeňlikleriňiz hakynda maglumatlar ýygnap, seljerip we paýlaşyp biler. Degişli kanun talap eden halatynda, biz gönümel marketing maksatlary üçin şahsy maglumatlaryňyzy ulanmak barada sizden razylyk alarys. Laýyklama hyzmatynyň ol maglumatlary laýyklanan mahabatlar üçin ulanmagyny, Samsung account sazlamalaryňyzdaky Profilim > Samsung account-y dolandyr menýusy arkaly, “Laýyklama hyzmaty arkaly mahabat“-y ýapyp ret edip bilersiňiz. Bu opsiýany ýapmaklyk Samsung tarapyndan üpjün edilýän ähli mahabatlary (şol sanda laýyklanan mahabatlary) duruzup bilmezliginiň ähtimaldygyny ýatda saklaň. Eger mahabatlary beýleki Hyzmatlar arkaly almaga razylyk beren bolsaňyz, olary Samsung-dan almaga dowam etmegiňiz mümkin. Beýleki Hyzmatlardan gelýän şeýle mahabatlary almagy ret etmek barada goşmaça maglumat üçin, degişli Hyzmatdaky Sazlamalar menýusyna gidiň.

Laýyklama hyzmaty tarapyndan alnan maglumaty nädip öçürip bilerin?
Laýyklama hyzmaty tarapyndan ýygnalan we seljerilen maglumat öz Samsung account-yňyz öçüreniňizden soň öçüriler. Islendik wagt Samsung account-yňyzy öçürmänkäňiz hem, Laýyklama hyzmaty tarapyndan ýygnalan we seljerilen käbir kategoriýalardaky maglumatlaryň öçürilmegini Samsung account-yňyzdaky Gizlinlik sazlamalary menýusy arkaly sorap hem bilersiňiz. Üns beriň, käbir ýagdaýlarda, biziň serwerlerimizde ýazdyrylgy maglumatlaryň doly öçürilmegi biraz wagt alyp hem biler.

Eger Laýyklama hyzmaty tarapyndan ýygnalan maglumatymy öçürsem ýa-da Laýyklama hyzmatynyň käbir maglumatlary ýygnamagyny duruzsam näme bolýar?
Eger ýygnalan maglumaty öçürseňiz, Laýyklama hyzmaty tarapyndan size üpjün edilýän laýyklanan materialyň takyklygy we/ýa-da hili peselip biler. Üstesine, käbir laýyklama funksiýalaryna öçüren ýa-da Laýyklama hyzmaty tarapyndan girilmegini ret eden maglumatyňyz gerek bolup biler we şol funksiýalary almaga dowam etmeklik diňe Laýyklama hyzmatynyň degişli maglumatlary ýygnamagyna hem-de ulanmagyna gaýtadan rugsat bermek arkaly mümkin bolup biler.

Şahsy maglumatlaryňyzy kime paş edýäris?
Şu Gizlinlik bildirişinde we Samsung Gizlinlik syýasatynda beýan edilýänden başga ýagdaýlarda, siz hakyndaky şahsy maglumaty Laýyklama hyzmaty arkaly üçünji taraplara paş etmeýäris. Biz siziň şahsy maglumatyňyzy golçurlarymyz, şärikli kompaniýalarymyz, şeýle hem, Laýyklama hyzmatyny üpjün etmäge kömekleşýän üçünji tarap hyzmat üpjün edijiler bilen paýlaşyp bileris.

Şahsy maglumatlaryňyzy goraýşymyz
Hyzmatlar we Laýyklama hyzmaty arkaly alýan şahsy maglumatymyzy tötänden, bikanun ýa-da ygtyýarsyz görnüşde ýok edilmekden, päsgel berilmekden, ýitmekden, üýtgedilmekden, girilmekden, paş edilmekden ýa-da ulanylmakdan goramak üçin işlenip düzülen administratiw, tehniki we fiziki gorag serişdelerini saklaýarys.

Hukuklaryňyz we saýlawlaryňyz
Samsung siziň saýlawlaryňyza hormat goýýar we size öz maglumatyňyzy dolandyrmagyň dürli ýollaryny hödürlemäge synanyşýar. Islendik wagt Samsung account-yňyzyň Sazlamalar menýusyndaky “Laýyklama hyzmaty“ opsiýasy arkaly Laýyklama hyzmatyny ýapyp bilersiňiz we şonda Samsung laýyklanan materiallaryň we maglumatlaryň üpjün edilmegini, şeýle hem, maglumatlaryňyzyň Laýyklama hyzmaty tarapyndan ýygnalmagyny we seljerilmegini togtadar. Ondan başga-da, eger ýokardaky “Laýyklanan mahabat we gönümel marketing“ bölüminde beýan edilýän sazlamalary üýtgetseňiz, Laýyklama hyzmaty tarapyndan ýygnalýan we seljerilýän maglumatlary soň mahabat maksatlary bilen ulanyp bolmazlygy mümkin.

Ondan başga-da, siz Laýyklama hyzmatynyň ýygnap we seljerip biljek maglumat kategoriýalaryny, şeýle hem, käbir Hyzmatlar üçin Laýyklama hyzmatynyň goldawyny görkezip bilersiňiz. Emma, islendik soňraky karralar Laýyklama hyzmaty tarapyndan eýýäm ýygnalan we seljerilen maglumatlara täsir etmez we Laýyklama hyzmatyny ýapmak Laýyklama hyzmaty tarapyndan öň ýygnalan we seljerilen maglumatlaryň öçürilmegine eltmez. Laýyklama hyzmatyny ýapsaňyz hem, Hyzmatlaryň her biri tarapyndan üpjün edilýän standart funksiýalary ulanmaga dowam edip bilersiňiz. Siz aşakda sanalýan dürli opsiýalary ulanyp bilersiňiz:

•	Samsung account-yňyza bellige alnan enjamlaryň her birinde Laýyklama hyzmatynyň sazlamalaryny üýtgetmek üçin, şu aşakdakylary ýerine ýetiriň: 
- Smartfonlar/Planşetler: Sazlamalar > Bulut we hasaplar > Hasaplar > Samsung account > Gizlinlik > Laýyklama hyzmaty
•	Samsung account-yňyza bellige alnan ähli enjamlarda Laýyklama hyzmatynyň sazlamalaryny üýtgetmek üçin, şu aşakdakylary ýerine ýetiriň:
- Websaýt: https://account.samsung.com > Şahsy maglumat sazlamalary
- Smartfonlar/Planşetler: Sazlamalar > Bulut we hasaplar > Hasaplar > Samsung account > Profilim > Samsung account-y dolandyr > Laýyklama hyzmaty

Ýokardaky ýörite sazlamalar Laýyklama hyzmatyny goldaýan täzelenen ýa-da täze enjam modelleri bilen üýtgemäge degişli bolup biler. Üns beriň, laýyklanan ulanyjy tejribäňiz Laýyklama hyzmatyny ýapmagyň netijesinde üýtgäp biler.

Degişli kanunlara laýyklykda, şahsy maglumatlaryňyzyň işlenilmegine garşy çykmak ýa-da işlenilmeginiň çäklendirilmegini soramak, şeýle hem, öz şahsy maglumatlaryňyza girmegi we olary düzetmegi soramak hukugyňyz bar bolup biler. Haýyşlaryňyzy https://help.content.samsung.com salgysyndaky müşderi hyzmaty bölümimize ýetirip bilersiňiz.


SAMSUNG GLOBAL GIZLINLIK SYÝASATY – SMART TV GOŞMAÇASY
Samsung-yň Smart TV hyzmaty güýçlendirilen wideo materialy, laýyklanan TW tejribeleri, kinolar, sosial tor hyzmatlaryna birikmeler we sesli buýruklar arkaly Smart TV-ňizi dolandyrmak we onuň bilen täsirleşmek mümkinçiligini berýän funksiýalar toplumyny hödürleýär. Biz Samsung Global Gizlinlik syýasatynda beýan edilýän görnüşlerde Smart TV-ňiz we Smart TV-ňize birigen enjamlar arkaly maglumat ýygnaýarys, ulanýarys, paýlaşýarys we saklaýarys. Şu Goşmaça käbir Smart TV funksiýalarynyň gizlinlik düzgünleri barada goşmaça jikme-jiklikler berýär.

Smart TV size wideo programmalary we beýleki materiallary ýeňil tapyp girmäge mümkinçilik bermek üçin dizaýn edildi. Meselem, kabelli ýa-da hemra operatoryňyz arkaly ýaýradylýan janly telegepleşikler baradaky maglumatlara we üçünji tarap material üpjün edijiler tarapyndan Smart TV-ňizde görkezilýän gözleg geçirip bolýan gollanmalar arkaly islän wagtyň görüp bolýan wideo material hödürlemelerine girip bilersiňiz.
Janly telegepleşikler bolan ýagdaýynda, kem-käs poçta indeksiňiz esasynda size haýsy materiallaryň elýeterli boljakdygyny kesgitleýäris. Üstesine, ünsüňizi çekip biljek gepleşikleri we materialy nygtap ýa-da görüş tejribäňizi güýçlendirjek goşmaça hyzmatlar hödürläp, size has dahylly beýleki Smart TV materiallaryny tapmagyňyzy we başdan geçirmegiňize kömek edýär. Biz ol maslahatlary we goşmaça hyzmatlary şulara esaslandyrýarys:
• Smart TV-ňizde ýa-da beýleki enjamlarda Samsung goýmalary arkaly tomaşa eden, satyn alan, göçürip alan ýa-da akdyran materiallaryňyz barada maglumat (TW görüş maglumaty hakynda, aşakdaky “Görüş maglumaty hyzmatlary“ bölümine serediň);
• Smart TV arkaly giren goýmalaryňyz barada maglumat;
• “Haladym“, “Halamadym“, “Häzir tomaşa et“ we Smart TV-ňizdäki beýleki düwmelere basyşlaryňyz barada maglumat;
• Smart TV gözleg funksiýalaryna, şol sanda belli bir wideo materialy gözläniňizde girizýän sorag sözleriňiz;
• Başga Smart TV ulanyş we enjam maglumaty, şol sanda, ýöne olar bilen çäklenmezden, IP salgysy, žurnal maglumaty, siziň apparatura ýa-da programma üpjünçiligi düzülişiňizi, brauzer maglumatyňyzy we soraýan sahypa(lary)ňyzy anyklaýan maglumatlar.

Görüş maglumaty hyzmatlary
Size laýyklanan we şahsylaşdyrylan Smart TV tejribelerini üpjün etmek üçin, käbir funksiýadyr hyzmatlarymyz TW görüş taryhyňyza we Smart TV ulanyş maglumatyňyza daýanar.
TW görüş taryhyňyz Smart TV-de girilen torlar, kanallar, websaýtlar we görlen gepleşikler, şeýle hem, olary görmäge sarp eden wagtyňyz barada maglumaty öz içine alýar.
Biz ol maglumaty düşürmek üçin awtomatik material tanaýşy (ACR) we beýleki tehnologiýalary ulanyp bileris. Tomaşa edilen gepleşikleri kesgitlemek üçin, Smart TV-ňiz wideo bölejiklerini ýa-da TW týuner maglumatyny geçirýär.
Belli bir funksiýany ýa-da hyzmaty diňe öz islegiňizçe ýapmak üçin, sazlamalar menýusyna gidip, gizlinlik saýlawyňyzy islendik wagt üýtgedip bilersiňiz, şeýle ýagdaýda, şol funksiýa ýa-da hyzmat üçin TW görüş taryhyňyzy ýygnamaklyk duruzylar.
Gizlinlik saýlawyňyz netijesinde görkeziş maglumatlara esaslanýan aýratyn hyzmatyň elýeterliligine ýa-da hiline täsiriň ýetip biljekdigini ýadyňyzdan çykarmaň.

Gyzyklanma-esasly mahabat hyzmatlary
Gyzyklanma-esasly mahabat hyzmatlary (“IBA hyzmatlary“) Samsung Smart TV-ňizde ýa-da dürli Samsung we üçünji tarap platformalarda ýa-da enjamlarda, şol sanda liniýaly mahabatlarda, internetde, mobil enjamlarda we planşetlerde Samsung we üçünji taraplar tarapyndan hödürlenilýän önümdir hyzmatlar barada peýdaly, interaktiw hem-de gyzyklanma-esasly mahabatlary almak we görmek mümkinçiligini üpjün etmek üçin dizaýn edildi.

Enjamlaryňyzdaky mahabatlary size has dahylly etmek üçin, IBA hyzmaty TW görüş taryhyňyza (şol sanda Samsung Smart TV-ňizde girilen torlar, kanallar, websaýtlar we görlen gepleşikler, şeýle hem, olary görmäge sarp edilen wagt barada maglumat), Samsung Smart TV ulanyş maglumatyňyza we ynamdar üçünji tarap maglumat çeşmelerinden alnan beýleki statistiki maglumatlara daýanar. TW görüş taryhyňyzy düşürmek üçin awtomatik material tanaýşy (ACR) we beýleki tehnologiýalary ulanyp bileris.

Ýokardaky maglumatlaryň esasynda meňzeş gyzyklanmalary paýlaşýan Samsung Smart TV enjamlarynyň toparlaryny döredýäris we bu toparlary IBA hyzmatlary üçin ulanýarys. Ýokardaky maglumat Samsung Smart TV-ňiziň bellenilýän toparyny we şunlukda, enjamlaryňyzyň haýsy mahabatlary alýanyny kesgitlemek üçin ulanylýar.

Samsung Smart TV-ňizde sazlamalar menýusyna baryp, islendik wagt IBA hyzmatyny ýapyp bilersiňiz.

IBA hyzmaty bilen baglanyşykly gizlinlik saýlawyňyz TW görüş taryhyňyza ýa-da Samsung Smart TV ulanyş maglumatyňyza ýörite esaslanmaýan başga mahabat we marketing görnüşlerini almagyňyza ýa-da olaryň size hödürlenmegine täsir etmejekdigini ýatda saklaň. Şol başga mahabat we marketing görnüşleri umumylaşdyrylan ýerleşiş we beýleki takmynan ýa-da çaklanylýan maglumatlar ýaly beýleki maglumatlara esaslanar. Olar has dahylsyz bolup biler, sebäbi olar gyzyklanmalaryňyza esaslanmaýar.

IBA hyzmatlary barada jikme-jik maglumat üçin, şu Goşmaçanyň aşagyndaky IBA hyzmatlary gizlinlik bildirişine salgylanyň.

PSID
Gyzyklanma-esasly mahabatlary üpjün etmek maksady bilen ýygnalýan Smart TV görüş traryhyňyz we ulanyş maglumatyňyz Şahsylaşdyrylan hyzmat ID-si ýa-da “PSID“ diýilýän tötänleýin, hemişelik däl we nol edip bolýan enjam identifikatory bilen baglanylar.
Smart TV-ňizde sazlamalar menýusyna baryp, PSID-iňizi islendik wagt nol edip bilersiňiz we ol nol edilensoň, gyzyklanma-esasly mahabatlar bilen baglanyşykly Smart TV görüş taryhyňyz we Smart TV ulanyş maglumatyňyz öz öňki PSID-inden bagdan aýrylar. Eger PSID-iňizi nol etseňiz, laýyklanan we gyzyklanma-esasly mahabatlaryň hili takyk görnüşde sazlanman biljekdigini ýatdan çykarmaň.

Ses tanaýyş
Siz sesli buýruklar arkaly Smart TV-ňizi dolandyryp we köp funksiýalaryny ulanyp bilersiňiz.
Eger Ses tanaýyş işletseňiz, Smart TV-ňiz bilen öz sesiňiz arkaly täsirleşip bilersiňiz. Ses tanaýyş funksiýasyny üpjün etmek üçin, sesli buýruklaryňyz bize geçiriler (enjamyňyz hakda maglumat, şol sanda enjam identifikatorlary bilen bilelikde) we biz Ses tanaýyş funksiýalaryny üpjün etmek üçin, sesli buýruklaryňyzy tekste öwreris. Ondan başga-da, funksiýalara baha berip, olary gowulandyrmak üçin, Samsung sesli buýruklary we degişli tekstleri ýygnap biler. Samsung diňe pultda ýa-da ekranda işjeňleşdiriş düwmesini basyp ýa-da pultdaky mikrofona gürläp, Smart TV-ä ýörite gözleg haýyş edeniňizde sesli buýruklaryňyzy ýygnar.
Eger Ses tanaýyş işletmeseňiz, ses tanaýyş funksiýalaryny ulanyp bilmersiňiz.
“Sazlamalar“ menýusyna baryp, Ses tanaýyş maglumat ýygnalmagyny islendik wagt ýapyp bilersiňiz. Ýöne, ol siziň Ses tanaýyş funksiýalaryny ulanmagyňyzy bökdär.

Ses tanaýyş barada jikme-jik maglumat üçin, şu Goşmaçanyň aşagyndaky Ses tanaýyş gizlinlik bildirişine salgylanyň.

Üçünji taraplar
Üçünji tarapyň üpjün edýän wideosyna tomaşa eden, goýmalaryna ýa-da materiallara giren wagtyňyz, ol üpjün ediji Smart TV-ňiz (mes., onuň IP salgysy we enjam identifikatorlary), haýyş eden amalyňyz (mes., wideo satyn ýa-da kireýne almak barada haýyşyňyz) we goýmany ýa-da hyzmaty ulanyşyňyz hakda maglumatlary ýygnap ýa-da alyp biljekdigini ýatdan çykarmaň. Samsung ol üpjün edijileriň gizlinlik ýa-da howpsuzlyk iş düzgünleri üçin jogapkärçilik çekmeýär. Siz ätiýaçly bolmaly we öz ulanýan üçünji tarap websaýtlaryňyza we hyzmatlaryňyza degişli gizlinlik beýannamalaryny gözden geçirmeli.

Ýurda mahsus funksiýalar
Üns beriň, şu Smart TV Goşmaçasynda beýan edilýän bir ýa-da birnäçe funksiýa ýaşaýan ýeriňize baglylykda elýeterli bolman biler.


SAMSUNG GLOBAL GIZLINLIK SYÝASATY – MOBIL ENJAM GOŞMAÇASY
Samsung mobil enjamlary, dakylýan esbaplary we beýleki degişli tehnologiýadyr hyzmatlary (bilelikde “Mobil enjamlar“) örän köp dürli funksiýalary, şol sanda ulanyjylaryň öz fitnesine we sagdynlygyna gözegçilik edip ösdürmegine, olaryň ulanyjy tejribesini gowulandyrmagyna, mobil tölegleri tölemegine we öz Mobil enjamlaryny sesli buýruklar bilen dolandyrmagyna mümkinçilik berýän funksiýalary hödürleýär. Mobil enjamlary ulanýan wagtyňyz, biz siziň maglumatlaryňyzy Samsung Gizlinlik syýasatynda beýan edilýän görnüşlerde ýygnaýarys, ulanýarys, paýlaşýarys we saklaýarys. Şu Goşmaça biziň öz Mobil enjam funksiýalarymyzy üpjün etmek üçin, ol maglumatlary nähili görnüşde ulanýandygymyz hakda goşmaça 

jikme-jiklikleri düşündirýär.
Mobil enjamyňyz hakda standart maglumat
Mobil enjamyňyzy işjeňleşdiren ýa-da onuň internete birigýän funksiýalaryny ulanan wagtyňyz, maglumat ýygnalýar. Oňa Mobil enjamyňyz (mes. IP salgysy, OU wersiýasy, sebit ýa-da dil sazlamalary, IMEI-ler we beýleki özboluşly enjam identifikatorlary) hakda maglumat girýär. Oňa Mobil enjamyňyzy nähili, haçan we haçandan bäri ulanýandygyňyz hakda maglumat hem girýär.
Gizlinlik syýasatynda beýan edilişi ýaly, biz işlediş, tehniki hyzmat we gowulandyryş maksatlary bilen siziň Mobil enjamyňyz hakda standart maglumaty ulanýarys we ol Mobil enjamyňyz hakda standart maglumaty biznes hyzmatdaşlaryňyz, meselem simsiz operatorlaryňyz ýa-da öz adymyzdan hyzmatlary üpjün edýän hyzmat üpjün edijiler bilen paýlaşyp bileris.

Üçünji taraplar
Üns beriň, üçünji tarap, şol sanda simsiz operator tarapyndan üpjün edilýän funksiýany ulanan wagtyňyz, ol üpjün ediji Mobil enjamyňyz (mes., onuň IP salgysy we enjam identifikatorlary), haýyş eden amalyňyz (mes., material satyn ýa-da kireýne almak barada haýyşyňyz) we goýmany ýa-da hyzmaty ulanyşyňyz hakda maglumatlary ýygnap ýa-da alyp biler. Samsung ol üpjün edijileriň gizlinlik ýa-da howpsuzlyk iş düzgünleri üçin jogapkärçilik çekmeýär. Siz ätiýaçly bolmaly we öz ulanýan üçünji tarap websaýtlaryňyza we hyzmatlaryňyza degişli gizlinlik beýannamalaryny gözden geçirmeli.

Ýörite funksiýalar
Üns beriň, şu Goşmaçada beýan edilýän bir ýa-da birnäçe funksiýa model wersiýaňyza, hyzmat üpjün edijiňize ýa-da ýaşaýan ýeriňize baglylykda elýeterli bolman biler.

Samsung Health
Samsung Health goýmasy, birigen goýmalar we dahylly esbaplar (bilelikde “Samsung Health“) sagdyn ýaşaýyş keşbine höweslendirýän köp-ugurly kompanýondyr. Samsung Health-iň kömegi bilen, siz günlük işjeňlikleri yzarlap; günlük fitnes sepgitleriňize ýetmek üçin tälim alyp; we ýürek ritmiňiz, SpO2 derejeleriňiz hem-de stres derejäňiz ýaly faktorlary ölçäp we dolandyryp bilýärsiňiz.
Samsung Health üçin maglumat işlemegiň maksady isleýän funksiýaňyzy, şol sanda Samsung account ulanyjylary üçin maglumat ätiýaçlaýyş we sinhronlaýyş hyzmatlaryny üpjün etmeklik, şeýle hem, saglygyňyzy güýçlendirer ýaly we Samsung Health-i we onuň hödürleýän mümkinçiliklerini gowulandyrar ýaly maglumat seljerişini we statistikany üpjün etmeklik bolup durýar. Maglumaty ýa Mobil enjamyňyzdaky sensorlaryň üsti bilen, ýa-da özüňiz degişli Mobil enjama ýa-da degişli goýma ýa-da esbaba öz maglumatyňyzy girizeniňizde ýygnap bolýar.
Maglumatlaryňyzy işleýiş usulymyz hakda goşmaça maglumat Samsung Health Gizlinlik bildirişinde beýan edilýär, ol bildirişi Samsung Health goýmasynyň Sazlamalar menýusynda görmek mümkin.

Samsung Social
Samsung Social (ozalky ady Güýçlendirilen funksiýalar) siziň öz dostlaryňyz bilen paýlaşmak we birikmek usullaryňyzy ýönekeýleşdirmek we gowulandyrmak üçin jemlenilen hyzmatlar toplumydyr.
Meselem, häzirki elýeterli funksiýalar bilen, siz öz profiliňizi paýlaşyp we dostlaryňyzdan suratlary görüp; Kontaktda öz dostlaryňyz bilen faýllary we materiallary ýeňil paýlaşyp bilersiňiz.
Bu funksiýalary üpjün etmek üçin, biz telefon belgiňizi, kontakt sanawyňyzdaky maglumatlary ýygnamaly we dostlaryňyz bilen paýlaşjak bolup duran materiallaryňyza girmeli bolýarys.
Siz bu funksiýalary tutuşlygyna ýapyp ýa-da bolmasa, Mobil enjamyňyzyň Samsung account sazlamalaryna ýa-da Samsung Social funksiýalaryny ulanýan goýmalara baryp, öz ulanmak isleýän hyzmatlaryňyzy saýlap alyp bilersiňiz.
Ondan başga-da, siziň Samsung Social-y nähili ulanmagy saýlandygyňyz esasynda, siz haýsy maglumat kategoriýalaryny we haýsy dostlar bilen paýlaşmalydygyny hem saýlap bilersiňiz.

Samsung Pay
Samsung Pay ylalaşykly Mobil enjamyňyzda debet we kredit karty bilen satyn almagyň ýeňil we howpsuz serişdesidir. Samsung Pay ulanmak we karty bellige almagy başlatmak üçin, identifikasiýa we tassyklama maglumatlary Mobil enjamyňyzdan bankyňyza iberiler. Oňa Samsung account maglumatlary we Samsung Pay ulanyş maglumaty, enjam maglumaty, (eger Ýerleşiş sazlamalary işledilen bolsa) ýerleşýän ýeri maglumaty (mes. karty bellige alan wagtyňyz duran ýeriňiz), şeýle hem, biziň serwerlerimizden geçip, kart berijä iberilýän kart maglumaty we faktura salgysy girýär. Ol maglumatlar Mobil enjamyňyz tarapyndan şifrlenilýär we Samsung serwerleriniň üsti bilen bankyňyza iberilýär. Biz hiç wagt hiç bir kart ýa-da bank rekwizitine girmeýäris.
Mobil enjamyňyz bellige alnansoň, ähli amal maglumaty Mobil enjamyňyz bilen kart berijiniň we bankyňyzyň arasynda howpsuz geçirilýär. Soňky amal taryhy Mobil enjamyňyzda elýeterli bolup, ony diňe siz, bankyňyz we kart beriji bilýär. Biz ýerine ýetirýän amallaryňyz hakda ýa-da amallary ýerine ýetirmekde ulanan enjamyňyz ýa-da hasabyňyz hakda hiç hili maglumat ýygnamaýarys. Ýöne, biz müşderilere has oňaýly we peýdaly bolar ýaly gowulandyrmak üçin, adamlaryň Samsung Pay ulanyş usulyna düşünmek maksady bilen, siziň Samsung Pay arkaly satyn almaga eden synanyşyklaryňyz boýunça ýygnalýan maglumatlary jemläp we anonimläp bileris.
Maglumatlaryňyzy işleýiş usulymyz hakda goşmaça maglumat Samsung Pay Gizlinlik bildirişinde beýan edilýär, ol bildirişi Samsung Pay goýmasynyň Sazlamalar menýusynda görmek mümkin.

Sesli hyzmatlar
Siz sesli buýruklar arkaly Mobil enjamyňyzy dolandyryp we köp funksiýalaryny ulanyp bilersiňiz.
Modeliňize we sebitiňize baglylykda, Mobil enjamyňyza buýruk bermek arkaly, pleýlistden aýdymlary goýbermek ýa-da S Voice bilen internetde gözleg geçirmek ýaly käbir funksiýalary işjeňleşdirip bilersiňiz. Ondan başga-da, Bixby bilen sesli buýrugyňyzy ulanyp, duýgur interfeýs arkaly ýerine ýetiren ähli zadyňyzy dolandyryp bilersiňiz. S Translator bilen dil terjime goldawyny alyp, Ses ýazgysy arkaly ýazgylary ýazdyryp ýa-da ruldakaňyz, Ulag tertibini işledip, soňundan Mobil enjamyňyza gürläp, funksiýalary işjeňleşdirip bilersiňiz.
Sesli hyzmatlary üpjün etmek üçin, käbir sesli buýruklaryň olary tekste öwürýän üçünji tarap hyzmat üpjün edijilere (enjamyňyz we onuň ulanylyşy hakda maglumat, şol sanda enjam identifikatorlary bilen bilelikde) geçirilmegi mümkindir. Ondan başga-da, size Sesli hyzmatlary üpjün etmek we funksiýalara baha berip gowulandyrmak üçin, sesli buýruklaryňyzy we degişli tekstlerini Samsung-yň ýygnamagy we enjamyňyzyň düşürmegi mümkindir.

Samsung reklama ID
Mobil enjamyňyzdaky materialdyr mahabatlary size has dahylly etmek üçin, Mobil enjamyňyzy we hyzmatlaryňyzy ulanyşyňyz barada maglumat ýygnarys.
Mobil enjamy ulanyşyňyz barada ýöriteleşdirilen marketing bilen üpjün etmek üçin ýygnalan maglumat Samsung reklama ID-i atly tötänleýin, hemişelik däl we täzeden belläp bolýan enjam belgisi bilen baglanyşdyrylar. Siz islendik wagt Mobil enjamyňyzda Sazlamalar menýusyna baryp, Samsung reklama ID-iňizi täzeden belläp bilersiňiz, şonda ýöriteleşdirilen marketinge degişlilikde siziň öňki ulanyş maglumatyňyz bilen täze Samsung reklama ID boýunça ýygnalan maglumatyň arasyndaky baglanyşyk aýrylar we aýratyn bolar. Emma, eger Samsung reklama ID-iňizi nol etseňiz, laýyklanan marketing siziň şahsy gyzyklanmalaryňyza iň gowy derejede gabat gelmän biler. Mobil enjamyňyzdaky degişli Samsung hyzmat goýmasyndaky Sazlamalar menýusyna baryp hem, laýyklanan marketingi almakdan islendik wagt çykyp bilersiňiz.
Emma, laýyklanan marketingi almakdan çyksaňyz hem, ol Mobil enjamlaryňyzda mahabatlaryň we marketingiň başga görnüşlerini alyp-almaýanlygyňyza täsir etmez. Ýeke-täk tapawudy şol mahabatlar Mobil enjamyňyzy ulanyşyňyz baradaky maglumata esaslanmaz.
Şonda-da, Samsung-yň şu Gizlinlik syýasatynyň esasy bölüminde beýan edilýän başga maksatlar üçin Mobil enjamyňyzy ulanyşyňyz barada maglumat ýygnap biljekdigini ýatda saklaň.

Samsung-yň çap ediş we nusgalaýyş önümleri indi HP önüm maşgalasynyň hataryna girýär. Şu aşakdaky bagdan HP Gizlinlik beýannamasyna salgylanyň: www.hp.com/go/privacy.
