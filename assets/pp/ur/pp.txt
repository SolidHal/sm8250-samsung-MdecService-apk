SAMSUNG عالمی رازداری پالیسی کی نمایاں خصوصیات 


پس  منظر
اس رازداری پالیسی کا اطلاق کسی Samsung آلہ، ویب سائٹ، یا آن لائن ایپلیکیشن پر ہوتا ہے جو رازداری پالیسی (اجتماعی طور پر، ہماری “خدمات”) سے متعلق ہیں یا مربوط ہیں۔ خواہ آپ ہماری خدمات پر رسائی کیلئے ایک کمپیوٹر، موبائل فون، ٹیبلیٹ، یا TV استعمال کرتے ہیں، اس رازداری پالیسی کا اطلاق بلا تفریق ہوتا ہے۔

معلومات جو ہم جمع کرتے ہیں
ہم خدمات کے بارے میں مختلف قسم کی معلومات جمع کرتے ہیں، بشمول:
•	وہ معلومات جو آپ ہمیں براہ راست فراہم کرتے ہیں؛
•	وہ معلومات جو ہم آپ کے ہماری خدمات کے استعمال کے متعلق جمع کرتے ہیں؛ اور
•	وہ معلومات جو ہم فریق ثالث کے ماخذوں سے حاصل کرتے ہیں۔
ہم وہ معلومات جمع کرنے کیلئے بھی آپ کی رضامندی حاصل کر سکتے ہیں جو رازداری پالیسی میں بیان نہیں کی گئی ہے۔

معلومات کا استعمال اور شیئرنگ
ہم دیگر چیزوں کے ساتھ اپنی جمع کردہ معلومات کا استعمال کرتے ہیں:
•	وہ خدمات فراہم کرنے کیلئے جن کی آپ درخواست کرتے ہیں؛
•	اس طریقہ کو سمجھنے کیلئے جس سے آپ ہماری خدمات استعمال کرتے ہیں تا کہ ہم آپ کے تجربے کو بہتر بنا سکیں؛
•	اختصاصی مشمول اور اشتہارات فراہم کرنے کیلئے؛ اور
•	بصورت دیگر آپ کی رضامندی سے۔
ہم آپ کی معلومات کا ان سے اشتراک کر سکتے ہیں:
•	ملحقہ ادارے – وہ کمپنیاں جو مشترکہ ملکیت یا کنٹرول کے ذریعے Samsung Electronics Co., Ltd. سے متعلق ہیں۔
•	کاروباری پارٹنرز – وہ قابل اعتماد کمپنیاں جو ان مصنوعات اور خدمات کے متعلق معلومات فراہم کرتی ہیں جو آپ کو پسند ہو سکتی ہیں۔
•	خدمت فراہم کنندگان – وہ کمپنیاں جو Samsung کیلئے یا اس کی جانب سے خدمات فراہم کرتی ہیں۔
•	قانون کا نفاذ – جب ہم سے ایسا کرنے یا Samsung اور اس کے صارفین کا بچاؤ کرنا طلب کیا جائے۔

مخصوص مصنوعات اور خدمات کے متعلق اضافی معلومات
•	Samsung موبائل
•	Smart TV

ہم سے کیسے رابطہ کیا جائے
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
ای میل: برائے مہربانی ہمارے کسٹمر خدمت ڈپارٹمنٹ سے یہاں رابطہ کریں https://www.samsung.com یا https://help.content.samsung.com۔


SAMSUNG عالمی رازداری پالیسی
تاریخ نفاذ: 02/01/2018
Samsung Electronics Co., Ltd. اور ہمارے ملحقہ افراد (“Samsung،” “ہم،” “ہم کو،” “ہمارے”) جانتے ہیں کہ ہمارے کسٹمرز کیلئے رازداری کس قدر اہم ہے، اور ہم آپ کی معلومات کیسے جمع کرتے، استعمال کرتے، افشا کرتے، منتقل کرتے, اور ذخیرہ کرتے ہیں کے بارے میں واضح ہونے کی جدوجہد کرتے ہیں۔ یہ رازداری پالیسی ہمارے معلومات کے ضابطہ عمل کی تشریح کرتی ہے۔ اس رازداری پالیسی کا اطلاق کسی Samsung آلہ، ویب سائٹ، یا آن لائن ایپلیکیشن پر ہوتا ہے جو رازداری پالیسی (اجتماعی طور پر، ہماری “خدمات”) سے متعلق ہیں یا مربوط ہیں۔ اس میں ایسے آلات، ویب سائٹس، یا آن لائن ایپلیکیشنز کیلئے کسٹمر سپورٹ شامل ہے۔
جبکہ اس رازداری پالیسی کا اطلاق ہماری تمام خدمات پر ہوتا ہے، ہم نے بعض ایسے مخصوص رازداری ضمیمے بھی فراہم کئے ہیں جن میں مخصوص خدمات کے سلسلہ میں ہمارے ضابطہ عمل کے بارے میں اضافی معلومات شامل ہیں۔ ان ضمیموں کا اطلاق آپ کے ان خدمات کے استعمال پر ہوتا ہے جو ان کے تحت ہیں۔
برائے مہربانی نوٹ فرمائیں کہ خواہ آپ ہماری خدمات پر رسائی کیلئے ایک کمپیوٹر، موبائل فون، ٹیبلیٹ، TV، یا دیگر آلہ استعمال کریں اس رازداری پالیسی کا اطلاق بلا تفریق اس پر بھی ہو سکتا ہے۔ یہ اہم ہے کہ آپ رازداری پالیسی کا بغور مطالعہ کریں کیونکہ آپ جب بھی ہماری خدمات استعمال کرتے ہیں، آپ رازداری پالیسی اور ضمیموں میں بیان کردہ ضابطہ عمل کیلئے اپنی رضامندی کا اظہار کرتے ہیں۔
یہ بھی اہم ہے کہ آپ رازداری پالیسی کی اپ ڈیٹس کیلئے اکثر پڑتال کریں۔ اگر ہم رازداری پالیسی کو اپ ڈیٹ کرتے ہیں تو ہم ان تبدیلیوں کے بارے میں متعلقہ خدمات پر ایک نوٹس لگا کر آپ کو جاننے کا موقع دیں گے جن کو ہم اہم سمجھتے ہیں۔ ہمارے ایسے کسی نوٹس کے لگانے کے بعد، ہماری خدمات پر رسائی یا استعمال کر کے، آپ اس اپ ڈیٹ میں شناخت کردہ نئے ضابطہ عمل(اعمال) پر رضامندی کا اظہار کرتے ہیں۔‬ رازداری پالیسی کا موجودہ ورژن یہاں ہمیشہ دستیاب ہوگا https://account.samsung.com/membership/pp۔ آپ اوپر پوسٹ کی گئی ”نفاذ کی تاریخ“ کو یہ دیکھنے کیلئے چیک کر سکتے ہیں کہ رازداری پالیسی آخری بار کب اپ ڈیٹ کی گئی تھی۔

ہم آپ کے متعلق کیا معلومات جمع کرتے ہیں؟

معلومات جو آپ براہ راست فراہم کرتے ہیں
کچھ خدمات آپ کو ہمیں براہ راست معلومات فراہم کرنے کی اہل بناتی ہیں۔ مثال کے طور پر:
• ہماری کئی ایک خدمات صارفین کو اکاؤنٹس یا پروفائلز تخلیق کرنے کے اہل بناتی ہیں۔ ان خدمات کے سلسلے میں، اکاؤنٹ یا پروفائل سیٹ اپ کرنے کی غرض سے ہم آپ سے خود آپ کے متعلق بعض معلومات فراہم کرنے کیلئے کہہ سکتے ہیں۔ مثال کے طور پر، ایک Samsung account تخلیق کرتے وقت، آپ اپنے بارے میں بعض معلومات جمع کر سکتے ہیں، جیسے کہ آپ کا نام اور ای میل پتہ۔
• اگر آپ ہم سے کوئی مصنوعہ یا با معاوضہ خدمت طلب کرتے ہیں، تو ہم آپ سے آپ کا نام، رابطہ معلومات، شپنگ اور بلنگ پتہ(پتے)، اور آپ کے آرڈر پر عمل کاری کیلئے کریڈٹ کارڈ معلومات دریافت کر سکتے ہیں۔
• ہماری کچھ خدمات آپ کو دوسرے لوگوں کے ساتھ مواصلت کرنے کا اہل بناتی ہیں۔ یہ مواصلات ہمارے سسٹمز کے ذریعے نشر کی جائیں گی۔

آپ کے خدمات کے استعمال کے بارے میں معلومات
آپ کے ذریعے فراہم کردہ معلومات کے علاوہ، ہم آپ کے آلے پر موجود سافٹ ویئر اور دیگر ذرائع کے ذریعے آپ کے ہماری خدمات استعمال کرنے کے بارے میں معلومات جمع کر سکتے ہیں۔ مثال کے طور پر، ہم جمع کر سکتے ہیں:
• آلہ معلومات – جیسے کہ آپ کے آلہ کا ہارڈ ویئر ماڈل، IMEI نمبر یا آلہ کے دیگر منفرد شناخت کنندہ، MAC پتہ، IP پتہ، آپریٹنگ سسٹم کے ورژن، اور اس آلہ کی سیٹنگز جو آپ خدمات پر رسائی کرنے کیلئے استعمال کرتے ہیں۔
• لاگ معلومات – جیسے کہ آپ کے خدمت استعمال کرنے کا وقت اور دورانیہ، تلاش کے استفسار کی اصطلاحیں جو آپ خدمات کے ذریعے درج کرتے ہیں، اور ان کوکیز میں ذخیرہ کی گئی کوئی معلومات جو ہم نے آپ کے آلہ پر سیٹ کی ہیں۔
• مقام کی معلومات – جیسے کہ آپ کے آلے کا GPS سگنل یا قریبی Wi-Fi نقاط رسائی اور بیس اسٹیشنز جو آپ کے بعض خدمات کے استعمال کرنے کے دوران نشریات کے ذریعے ہم تک پہنچ سکتی ہیں۔
• صوتی معلومات – جیسے کہ آپ کی آواز کی وہ ریکارڈنگز جو ہم اس وقت کرتے ہیں (اور اپنے سرورز پر ذخیرہ کر سکتے ہیں) جب آپ کسی خدمت کو کنٹرول کرنے کے لئے صوتی احکام استعمال کرتے ہیں۔ (نوٹ فرمائیں کہ اگر ہم ایک فریق ثالث خدمت فراہم کنندہ کے ساتھ کام کرتے ہیں جو ہماری جانب سے تقریر سے متن کی تبدیلی کی خدمات فراہم کرتا ہے، یہ فراہم کنندہ بعض صوتی احکام کو وصول اور ان کو ذخیرہ کر سکتا ہے۔)
• دیگر معلومات آپ کے ان خدمات کے استعمال کے بارے میں، جیسے کہ وہ ایپلیکیشنز جو آپ استعمال کرتے ہیں، وہ ویب سائٹیں جو آپ ملاحظہ کرتے ہیں، اور کسی خدمت کے ذریعے پیش کردہ مواد کے ساتھ آپ کس طرح تفاعل کرتے ہیں۔

فریق ثالث کے ماخذوں سے حاصل کردہ معلومات
ہم آپ کے بارے میں عوامی اور تجارتی ماخذوں سے دستیاب ہونے والی معلومات وصول کر سکتے ہیں (جیسا کہ قانون کے تحت اجازت ہے)، جس کو ہم آپ سے یا آپ کے متعلق وصول کردہ دوسری معلومات کے ساتھ ملا سکتے ہیں۔ جب آپ کسی فریق ثالث سماجی نیٹ ورکنگ خدمات سے جڑنے کا انتخاب کرتے ہیں تو ہم آپ کے بارے میں ان خدمات سے بھی معلومات وصول کر سکتے ہیں۔

دیگر معلومات جو ہم جمع کرتے ہیں
ہم آپ کے، آپ کے آلے یا آپ کی خدمات کے استعمال کے بارے میں دیگر معلومات بھی جمع کر سکتے ہیں، جس کے طریقوں کی وضاحت ہم آپ کو معلومات جمع کرنے کے وقت بتا سکتے ہیں یا بصورت دیگر ہم آپ کی رضامندی سے ایسا کر سکتے ہیں۔
آپ ہمیں بعض اقسام کی معلومات فراہم نہ کرنے کا انتخاب کر سکتے ہیں (مثلا وہ معلومات جن کی ہم Samsung account رجسٹریشن کے دوران درخواست کرتے ہیں)، لیکن ایسا کرنے سے آپ کی کچھ خدمات استعمال کرنے کی اہلیت متاثر ہو سکتی ہے۔

ہم آپ کی معلومات کیسے استعمال کرتے ہیں؟
ہم اپنی جمع کردہ معلومات کو مندرجہ ذیل مقاصد کیلئے استعمال کر سکتے ہیں:
• آپ یا آپ کا آلہ کسی خدمت کیلئے رجسٹر کرنے کیلئے؛
• آپ کی درخواست پر کوئی خدمت یا فیچر فراہم کرنے کیلئے؛
• ماضی میں ہماری خدمات پر آپ کی سرگرمیوں کی بنیاد پر حسب ضرورت مشمول اور ذاتی نوعیت کی خدمات فراہم کرنے کیلئے؛
• اشتہار دینے کیلئے، جیسے کہ حسب ضرورت اشتہارات، کفالت کردہ مواد، اور آپ کو ترغیبی ابلاغ بھیجنے کیلئے؛
• ہماری مارکیٹ، کسٹمرز، مصنوعات اور خدمات کا تخمینہ لگانے اور تجزیہ کرنے کیلئے (جس میں ہماری مصنوعات اور خدمات پر آپ کے خیالات دریافت کرنا اور کسٹمر سروے انجام دینا شامل ہے)؛
• یہ سمجھنے کیلئے کہ لوگ ہماری خدمات کا استعمال کس طرح کرتے ہیں تا کہ ہم ان کو بہتر بنا سکیں اور نئی مصنوعات اور خدمات اختراع کر سکیں؛
• آپ کے آلہ کو مینٹیننس کی خدمات فراہم کرنے کیلئے؛
• مفت انعامی قرعہ اندازیاں، انعامی مقابلے، یا پروموشنز منعقد کرنا، جس کی قانون کے تحت اجازت ہو؛ اور
• بصورت دیگر آپ کی رضامندی سے۔
ہم رازداری پالیسی سے مطابقت رکھنے والے مقاصد کیلئے، مختلف خدمات یا آلات کے درمیان شامل معلومات کو، آپ کی جانب سے یا آپ کے متعلق معلومات کے ساتھ یکجا کر سکتے ہیں۔‬ مثال کے طور پر، ہم آپ کی Samsung account معلومات کو ان تمام خدمات کے درمیان استعمال کر سکتے ہیں جہاں ایک Samsung account درکار ہوتا ہے۔ یا خدمات پر آپ کے بہتر تجربے کیلئے ہم اپنی سفارشات، اختصاصی مشمول، اور شخصی بنائے گئے فیچرز کو بنیاد بنا سکتے ہیں۔ اس وجہ کی بنا پر جس کیلئے ہم ڈیٹا کو یکجا کرتے ہیں، اور قابل اطلاق قانون کے تقاضوں کے مطابق، ایسے میل کیلئے مخصوص کنٹرولز دستیاب کیے جا سکتے ہیں، مثال کے طور پر آلہ یا ایپلیکیشن سیٹنگز مینیوز میں، یا قابل اطلاق ویب صفحات پر جا کر۔

ہم آپ کی معلومات کس پر افشا کرتے ہیں؟
ہم آپ کی منظوری کے بغیر آپ کی معلومات فریق ثالث کی اپنی آزادانہ مارکیٹنگ یا کاروباری مقاصد کے لئے ان پر افشاء نہیں کریں گے۔ تاہم، ہم آپ کی معلومات کو مندرجہ ذیل کاروباری اداروں پر افشا کر سکتے ہیں:
• ملحقہ ادارے۔ اس رازداری پالیسی کے مقاصد کے تحت آپ کی معلومات کی Samsung ملح‍قہ اداروں کے درمیان شراکت کی جا سکتی ہے۔ اس اصطلاح ‘ملحقہ اداروں’ کا حوالہ ان کمپنیوں کیلئے ہے جو مشترکہ ملکیت یا کنٹرول کے ذریعے Samsung Electronics Co., Ltd. سے متعلق ہیں۔ ہمارے ملحقہ اداروں میں Samsung Electronics نام کی کمپنیاں شامل ہیں۔ ملحقہ اداروں میں مشترکہ ملکیت یا کنٹرول سے تعلق رکھنے والی دیگر کمپنیاں بھی شامل ہو سکتی ہیں، جیسے کہ Samsung SDS۔
• کاروباری پارٹنرز۔ ہم آپ کی معلومات کو قابل اعتبار کاروباری پارٹنرز کے ساتھ بھی شیئر کر سکتے ہیں، جس میں وائرلیس کیریئرز شامل ہیں۔ یہ کاروباری ادارے آپ کی معلومات کو آپ کی درخواست کردہ خدمات کو فراہم کرنے کیلئے استعمال کر سکتے ہیں، آپ کی دلچسپیوں کے بارے میں پیشگوئیاں کر سکتے ہیں اور آپ کو پروموشنل مواد، اشتہارات، اور دیگر مواد فراہم کر سکتے ہیں۔
• خدمت فراہم کنندہ۔ ہم آپ کی معلومات کو ان کمپنیوں پر بھی افشا کر سکتے ہیں جو ہمارے لئے یا ہماری طرف سے خدمات فراہم کرتی ہیں، جیسے کہ ایسی کمپنیاں جو بلنگ میں ہماری مدد کرتی ہیں یا جو ہماری جانب سے ای میلز بھیجتی ہیں۔ یہ کاروباری ادارے ہمارے لئے خدمات فراہم کرنے کے علاوہ دوسرے مقاصد کیلئے آپ کی معلومات کو استعمال کرنے کے لئے اپنی قابليت سے محدود ہیں۔
• دوسرے فریقین جب قانون کے تحت درکار ہو یا ہماری خدمات کے بچاؤ کیلئے جیسا ضروری ہو۔ یہاں ایسی مثالیں ہو سکتی ہیں جب ہم آپ کی معلومات کو دوسرے فریقین پر افشاء کرتے ہیں:
• قانون کی تعمیل کرنے یا لازمی قانونی عمل کا جواب دینے کیلئے (جیسے کہ ایک سرچ وارنٹ یا دوسرا عدالتی حکم نامہ)؛
• ہماری خدمات جن پالیسیوں کے تابع ہے ان کی تصدیق یا تعمیل کے نفاذ کیلئے؛ اور
• Samsung، یا ہمارے متعلقہ ملحقہ ادارے، کاروباری پارٹنرز، یا کسٹمرز کے حقوق، ملکیت، یا سلامتی کے بچاؤ کیلئے۔
• کارپوریٹ ٹرانزیکشنز کے تعلق سے دیگر فریقین۔ کسی انضمام یا منتقلی کے حصہ کے طور پر، یا کسی دیوالیہ پن کی صورت میں ہم آپ کی معلومات کو کسی فریق ثالث پر افشاء کر سکتے ہیں۔
• دوسرے فریقین کو آپ کی رضامندی سے یا آپ کی ہدایت پر۔ اس رازداری پالیسی میں بیان کردہ افشا کرنے کے طریقوں کے علاوہ، ہم آپ کے بارے میں معلومات شیئر کر سکتے ہیں جب آپ رضامند ہوں یا ایسے اشتراک کی درخواست کریں۔

آپ کے انتخاب
ہم آپ کی معلومات کو کیسے استعمال کرتے ہیں، اس کے بارے میں مختلف النوع انتخاب پیش کرتے ہیں۔ آپ اس بارے میں انتخاب کر سکتے ہیں کہ آیا مواصلت میں شامل کردہ اشتراک ختم کرنے کی ہدایات کی پیروی کرنے سے ہماری جانب سے بھیجی گئی پروموشنل مواصلات موصول ہوں یا نہیں۔ اس کے علاوہ اور اکثر اوقات، آپ مخصوص خدمات کیلئے اپنی سیٹنگز میں تبدیلی کے ذریعے چناؤ بھی کر سکتے ہیں یا جب ہم آپ کو ایک بر وقت نوٹس دیتے ہیں، یا متعلقہ ویب صفحات ملاحظہ کر کے۔

ہم آپ کی معلومات کو محفوظ رکھنے کیلئے کیا کرتے ہیں؟
ان معلومات کی حفاظتی تدابیر کیلئے، جو ہم ان خدمات کے سلسلہ میں جمع کرتے ہیں، ہم نے معقول طبعی اور تیکنیکی اقدامات مقرر کر رکھے ہیں۔ تاہم، برائے مہربانی یاد رکھیں کہ اگرچہ ہم آپ کی معلومات کے بچاؤ کیلئے معقول اقدامات کرتے ہیں، لیکن کوئی ویب سائٹ، انٹرنیٹ نشریات، کمپیوٹر سسٹم، یا وائرلیس کنکشن مکمل طور پر محفوظ نہیں ہے۔

ڈیٹا کی بین الاقوامی منتقلی کی رضامندی
اس رازداری پالیسی کے مطابق، آپ استعمال کرنے یا کسی خدمت میں شرکت کرنے اور/یا ہمیں اپنی معلومات فراہم کرنے سے، آپ جمع آوری، منتقلی، اور اپنی رہائش کے ملک سے باہر (مثلا، پاکستان) اپنی معلومات کے ذخیرہ کرنے، اور عمل کاری کرنے پر رضامند ہیں۔ برائے مہربانی نوٹ فرمائیں کہ ہو سکتا ہے ان ممالک میں، جہاں آپ کی معلومات منتقل کی جاتی ہیں، ڈیٹا کی حفاظت کے اور دوسرے قوانین اس قدر جامع نہ ہوں جیسے کہ آپ کے ملک میں ہیں۔

آپ کی معلومات تک رسائی حاصل کرنا
کچھ عملداریوں کے قوانین کے تحت، آپ کو ہماری جمع کردہ معلومات کے بارے میں تفصیلات کی درخواست کرنے اور ان معلومات میں غلطیوں کی تصحیح کرنے کا حق حاصل ہو سکتا ہے۔ کوئی بھی مزید دستوری صارف حقوق غیر موثر رہتے ہیں۔ اگر قانون کے تحت اجازت دی گئی ہو، تو آپ کو یہ صلاحیت فراہم کرنے کیلئے ہم آپ سے ایک واجبی فیس طلب کر سکتے ہیں۔ ہم عمل کاری کی ایسی درخواستوں سے انکار کر سکتے ہیں جو نامناسب طور پر مکرر ہوں، جن کے لئے غیر متناسب تکنیکی کوشش درکار ہو، جو دوسروں کی رازداری کو خطرہ میں ڈالتی ہوں، بہت زیادہ غیر عملی ہوں، یا جن پر رسائی حاصل کرنا بصورت دیگر قانون کے تحت ضروری نہ ہو۔ اگر آپ اپنی معلومات پر رسائی کرنے کی درخواست کرنا چاہتے ہیں، تو برائے مہربانی ہمارے کسٹمر خدمات ڈپارٹمنٹ سے یہاں رابطہ کریں https://www.samsung.com یا https://help.content.samsung.com۔

ڈیٹا کے برقرار رکھنے کا عمل
ہم اس بات کو یقینی بنانے کیلئے مناسب اقدامات کرتے ہیں کہ آپ کے بارے میں معلومات کو اتنی ہی مدت تک دستیاب رہے جب تک یہ اس مقصد کیلئے ضروری ہو جس کیلئے اس کی عمل کاری کی گئی ہے یا اس سے زیادہ عرصہ کیلئے اگر کسی معاہدہ کے تحت، قابل اطلاق قانون کی رو سے درکار ہو، یا شماریات کے مقاصد سے، مناسب حفاظتی اقدامات کے تحت۔

ہماری خدمات پر فریق ثالث لنکس اور مصنوعات
ہماری خدمات فریق ثالث کی ایسی ویب سائٹوں اور خدمات سے لنک ہو سکتی ہیں جو ہمارے کنٹرول سے باہر ہیں۔ ہم ان ویب سائٹوں یا دوسری خدمات کی جانب سے جمع کردہ کسی معلومات کی سلامتی یا رازداری کیلئے ذمہ دار نہیں ہیں۔ آپ جن فریق ثالث ویب سائٹوں اور خدمات کا استعمال کرتے ہیں، آپ کو ان کے تئیں احتیاط برتنی چاہیے اور ان پر منطبق رازداری بیانات کا جائزہ لینا چاہیے۔
ہم آپ کیلئے فریقین ثالث کی بعض اختراع کردہ مصنوعات یا خدمات (مثلا وہ ایپس جو Galaxy Apps یا ایپلیکیشنز کے ذریعے دستیاب ہیں) کے مہیا کرنے کا انتظام بھی کر سکتے ہیں۔ Samsung فریق ثالث کی ان مصنوعات یا خدمات کیلئے ذمہ دار نہیں ہے۔
وہ فریقین ثالث جو مشمول، اشتہاری مہمات، یا ہماری خدمات کی کارگزاری کی صلاحیت کیلئے فراہم کرتے ہیں
ہماری خدمات پر ایسے فریقین ثالث کے ذریعے جن کا ہمارے ساتھ کوئی الحاق نہیں ہے کچھ مشمول، اشتہار یا کار گزاری کی صلاحیت فراہم کی جا سکتی ہے۔ مثال کے طور پر:
• ہم آپ کو مشمول فراہم کنندگان کی جانب سے فراہم کردہ ویڈیو مشمول دیکھنے کا اہل بناتے ہیں؛
• فریقین ثالث ایپس اختراع کرتے ہیں جو ہم بذریعہ Galaxy Apps یا ایپلیکیشنز مہیا کرتے ہیں؛
• بعض فریقین ثالث اشتہاری مہم چلا سکتے ہیں یا ان اشتہارات کا ریکارڈ رکھ سکتے ہیں جو صارفین دیکھتے ہیں، وہ ان اشتہارات کو کس قدر اکثر دیکھتے ہیں، اور صارفین ان کے ردعمل میں کیا کرتے ہیں؛ اور
• ہم سماجی نیٹ ورکنگ خدمات کے ذریعے آپ کو ایسی خدمات پر موجود بعض مواد کو دوسروں کے ساتھ شیئر کرنے کا اہل بناتے ہیں جیسے کہ Facebook, Twitter, Google+، اور LinkedIn۔
یہ فریقین ثالث آپ کے ان خدمات کے استعمال کے بارے میں بعض معلومات جمع کر سکتے ہیں اور وصول کر سکتے ہیں، بشمول کوکیز، بیکنز، اور مماثل ٹیکنالوجیز، استعمال کرنا اور یہ معلومات وقت کے ساتھ جمع کی جا سکتی ہیں اور ان کو مختلف ویب سائٹوں اور آن لائن خدمات کے توسط سے جمع کردہ معلومات کے ساتھ مخلوط کیا جا سکتا ہے۔ Samsung ان کمپنیوں کے ڈیٹا کی جمع آوری اور استعمال کے طریقہ کار کو کنٹرول نہں کرتا۔ ان کمپنیوں میں سے کچھ کمپنیاں اس صنعت میں اختراع کردہ ایسے پروگراموں میں حصہ لیتی ہیں جو صارفین کو اس بارے میں انتخاب فراہم کرتے ہیں کہ آیا کسی مخصوص مقصد کیلئے اشتہارات وصول کیے جائیں یا نہیں۔ برائے مہربانی مزید جاننے کیلئے Network Advertising Initiative “http://networkadvertising.org” اور Digital Advertising Alliance “http://www.aboutads.info/” سے چلائی جانیوالی ویب سائٹس ملاحظہ کریں۔
اگر آپ کسی سماجی نیٹ ورکنگ خدمت سے جڑتے ہیں، تو آپ کو لاگ ان کرنے کا اہل بنانے کیلئے ہم اس خدمت کے توسط سے توثیق کاری کی معلومات وصول کر سکتے ہیں اور اس کا ذخیرہ کر سکتے ہیں، ساتھ ہی وہ دیگر معلومات بھی جن کی آپ ان خدمات سے جڑنے کے دوران ہم کو وصول کرنے کی اجازت دیتے ہیں۔
ساتھ ہی، برائے مہربانی یاد رکھیں کہ اگر آپ ایک سماجی نیٹ ورکنگ خدمت سے کسی ایسے آلہ پر جڑتے ہیں جو آپ کے علاوہ دوسرے لوگ استعمال کرتے ہیں، تو وہ دوسرے صارفین ان معلومات کو دیکھنے کے اہل ہو سکتے ہیں جو آپ کے اکاؤنٹ کے سلسلے میں اس سماجی خدمت(مات) پر جس سے آپ جڑتے ہیں، ذخیرہ کی گئی یا ڈسپلے کی گئی ہیں۔

کوکیز، بیکنز، اور مماثل ٹیکنالوجیز
ہم، اور ساتھ ہی ساتھ ہماری خدمات پر مشمول، اشتہارات، یا دیگر فعالیت فراہم کرنے والے بعض فریقین ثالث ہماری خدمات کے بعض حصوں میں کوکیز، بیکنز، اور دیگر ٹیکنالوجیز استعمال کر سکتے ہیں۔

کوکیز
کوکیز وہ چھوٹی فائلیں ہیں جو آپ کے کمپیوٹر، TV، موبائل فون، یا دوسرے آلہ پر معلومات ذخیرہ کرتے ہیں۔ وہ اس اکائی کو اہل بناتے ہیں جو مختلف ویب سائٹوں، خدمات، آلات، اور/یا براؤزنگ سیشنز کے درمیان آپ کی شناخت کرنے کیلئے آپ کے آلہ پر کوکیز رکھ دیتے ہیں۔ کوکیز بہت سے مفید مقاصد کو پورا کرتی ہیں۔ مثال کے طور پر:
• کوکیز آپ کی سائن ان اسناد کو یاد رکھ سکتی ہیں تا کہ آپ کو کسی خدمت پر ہر مرتبہ لاگ ان کرنے پر وہ اسناد داخل نہ کرنی پڑیں۔
• کوکیز ہماری اور فریقین ثالث کی یہ سمجھنے میں مدد کرتی ہیں کہ ہماری خدمات کے کونسے حصے سب سے زیادہ مقبول ہیں کیونکہ یہ ہماری یہ دیکھنے میں مدد کرتی ہیں کہ مہمانان کونسے صفحات پر رسائی کررہے ہیں اور وہ ان صفحات پر کتنا وقت گزار رہے ہیں۔ اس قسم کی معلومات کا مطالعہ کرنے سے، ہم ان خدمات کو موزوں بنانے اور آپ کو ایک بہتر تجربہ فراہم کرنے کیلئے بہتر طور پر قابل ہوتے ہیں۔
• کوکیز ہماری اور فریقین ثالث کی یہ سمجھنے میں مدد کرتی ہیں کہ آپ کونسے اشتہارات دیکھ چکے ہیں تا کہ ہر مرتبہ آپ کے ایک خدمت پر رسائی کرنے کہ موقع پر آپ کو وہی اشتہار موصول نہ ہو۔
• کوکیز آپ کے ہماری خدمات اور دوسری ویب سائٹوں اور ایپلیکیشنز کے استعمال کے بارے میں معلومات جمع کر کے آپ کو متعلقہ مشمول اور اشتہارات فراہم کرنے کیلئے ہماری اور فریقین ثالث کی مدد کرتی ہیں۔
جب آپ خدمات پر رسائی کرنے کیلئے ایک ویب براؤزر کو استعمال کرتے ہیں، تو آپ اپنے براؤزر کو تمام کوکیز قبول کرنے، تمام کوکیز مسترد کرنے، یا جب کوئی کوکی بھیجی جائے تو مطلع کرنے کیلئے تشکیل کر سکتے ہیں۔ ہر براؤزر مختلف ہوتا ہے، لہذا یہ جاننے کیلئے کہ اپنی کوکی ترجیحات کو کیسے تبدیل کیا جاتا ہے “مدد” مینیو کو چیک کریں۔ آپ کے آلہ کے آپریٹنگ سسٹم میں کوکیز کیلئے اضافی کنٹرولز شامل ہو سکتے ہیں۔
برائے مہربانی نوٹ کرلیں کہ، بہرحال، کچھ خدمات کوکیز کو استعمال کر کے کام کرنے کیلئے بنائی جا سکتی ہیں اور یہ کہ کوکیز کو نا اہل بنانے سے آپ کی ان خدمات، یا ان کے بعض حصے استعمال کرنے کی صلاحیت متاثر ہو سکتی ہے۔

دیگر مقامی ذخیرہ
ہم، بعض فریقین ثالث کے ساتھ، مقامی ذخیرہ ٹیکنالوجیز کی دوسری قسمیں استعمال کر سکتے ہیں، جیسے کہ مقامی شراکت کردہ آبجیکٹس (جن کا بطور “Flash کوکیز” بھی حوالہ دیا جاتا ہے) اور مقامی ذخیرہ HTML5 ہماری خدمات کے سلسلہ میں۔ یہ ٹیکنالوجیز متذکرہ بالا کوکیز سے مماثل ہیں جن میں یہ آپ کے آلہ پر ذخیرہ کی جاتی ہیں اور آپ کی سرگرمیوں اور ترجیحات کے بارے میں بعض معلومات کو ذخیرہ کرنے کے لئے استعمال کی جا سکتی ہیں۔ تاہم، یہ ٹیکنالوجیز معیاری کوکیز سے آپ کے آلہ کے مختلف حصوں کو استعمال کر سکتی ہیں، اور لہذا آپ معیاری براؤزر ٹولز اور سیٹنگز استعمال کرنے کے دوران ہو سکتا ہے ان کو کنٹرول کرنے کے قابل نہ ہوں۔ ان Flash کوکیز میں شامل معلومات کو نا اہل بنانے یا حذف کرنے کے بارے میں معلومات کیلئے، برائے مہربانی یہاں کلک کریں “http://helpx.adobe.com/flash-player/kb/disable-local-shared-objects-flash.html”۔

بیکنز
ہم، بعض فریقین ثالث کے ہمراہ، ایسی ٹیکنالوجیز بھی استعمال کر سکتے ہیں جن کو بیکنز (یا “پکسیلز”) کہا جاتا ہے جو آپ کے آلہ سے کسی سرور کو معلومات کی ترسیل کرتے ہیں۔ بیکنز کو آن لائن مشمول، ویڈیوز، اور ای میلز میں سرایت کرایا جا سکتا ہے، اور کسی سرور کو آپ کے آلہ سے بعض اقسام کی معلومات پڑھنے کی اجازت دے سکتے ہیں، آگاہ ہوتے ہیں جب آپ مخصوص مشمول یا ایک مخصوص ای میل پیغام کو دیکھ چکے ہوں، اس وقت اور تاریخ کا تعین کرتے ہیں جس پر آپ نے اس بیکن کو دیکھا، اور آپ کے آلہ کا IP پتہ۔ ہم اور بعض فریقین ثالث بیکنز کو مختلف النوع مقاصد کیلئے استعمال کرتے ہیں، بشمول ہماری خدمات کے استعمال کا تجزیہ کرنا اور (کوکیز کے درمیان تعلق سے) آپ کو مزید متعلقہ مشمول اور اشتہارات فراہم کرنا۔
ہماری خدمات پر رسائی کرنے اور استعمال کر کے، آپ کوکیز، دیگر مقامی ذخیرہ ٹیکنالوجیز، بیکنز، اور اپنے آلہ پر موجود دوسری معلومات کے ذخیرہ کرنے پر رضامندی کا اظہار کرتے ہیں۔ آپ ایسی کوکیز، مقامی ذخیرہ ٹیکنالوجیز، بیکنز، اور معلومات پر ہمارے اور اوپر بیان کردہ فریقین ثالث کے رسائی کرنے پر رضامندی کا اظہار کرتے ہیں۔

زید معلومات
اگر آپ کے پاس کوئی مخصوص سوالات ہیں، تو برائے مہربانی ہم سے اس پر رابطہ کریں:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
ای میل: برائے مہربانی ہمارے کسٹمر خدمت ڈپارٹمنٹ سے یہاں رابطہ کریں https://www.samsung.com یا https://help.content.samsung.com۔


کسٹمائیزیشن سروس کے لیے رازداری کا نوٹس
کسٹمائیزیشن سروس استعمال کرنے کے لئے، سب سے پہلے آپ کے پاس ایک Samsung account ہونا ضروری ہے۔ آپ کے Samsung account اور اس کسٹمائیزیشن سروس کے استعمال پر ہماری رازداری پالیسی https://account.samsung.com/membership/pp (“Samsung رازداری پالیسی”) کا اطلاق ہوگا۔ یہ رازداری کا نوٹس اس کے متعلق اضافی تفصیلات فراہم کرتا ہے کہ کسٹمائیزیشن سروس کے سلسلے میں آپ کی ذاتی معلومات کو کیسے جمع کیا، استعمال کیا، شیئر کیا، اور ذخیرہ کیا جا سکتا ہے، اور اس کی Samsung رازداری پالیسی کے ساتھ ملا کر تشریح کی جانی چاہیے۔ اس رازداری کے نوٹس کی شرائط اور Samsung رازداری پالیسی کے درمیان کسی غیر مطابقت یا تصادم کی صورت میں، اس رازداری کے نوٹس کی شرائط کو فوقیت حاصل ہوگی۔

یہ کسٹمائیزیشن سروس کیا ہے؟
Samsung آلات، ایپلیکیشنز، اور خدمات (ہر ایک ”خدمت“ اور مجموعی طور پر، یہ”خدمات“) آپ کو ایک اسمارٹ اور ذھین انداز سے آپ کی خواھشات اور ضروریات کی پیشنگوئی کر کے حسب ضرورت خدمات فراہم کرنے کیلئے اختراع کیے گئے ہیں۔ Samsung کی کسٹمائیزیشن سروس ایک افزودہ صارف احساس فراہم کرتی ہے، بشمول حسب ضرورت مشمول اور سفارشات، آپ اور آپ کے خدمات کے استعمال کے متعلق حاصل کردہ معلومات پر مبنی۔ مثال کے طور پر، یہ کسٹمائیزیشن سروس آپ کیلئے حسب ضرورت مشورے اور معلومات کی پیشکش کر کے خدمات کے ساتھ آپ کے صارف تجربے کو بہتر بنا سکتی ہے جب آپ Samsung کی صوتی پہچان کی خدمت استعمال کرتے ہیں، یا اس میوزک کو یاد رکھ کر جو آپ برسات کے دنوں میں عام طور پر سنتے ہیں اور بعد میں اس کی سفارش کر کے۔ اس کے علاوہ، اگر آپ حکم دیتے ہیں، ”جب میں گھر کے نزدیک ہوں تو مجھے پانی کی ایک بوتل خریدنا یاد دلا دیں،“ یہ کسٹمائیزیشن سروس حکم کو یاد رکھ سکتی ہے اور جب آپ گھر کے نزدیک ہوں آپ کو پانی کی ایک بوتل خریدنے کی یاد دہانی کراتی ہے۔

کسٹمائیزیشن سروس آپ کے متعلق کس قسم کی معلومات جمع کر سکتی ہے؟
کسٹمائیزیشن سروس آپ کے متعلق جس قدر زیادہ سمجھتی اور سیکھتی ہے، اسی قدر تیز تر اور زیادہ دقیق طور پر یہ آپ کو حسب ضرورت مشمول اور معلومات فراہم کر سکتی ہے۔ یہ کسٹمائیزیشن سروس آپ کی دلچسپیاں، ترجیحات، اور مقام سمجھنے میں مدد کرنے کیلئے اختراع کی گئی ہے اور آپ کے متعلق مختلف طریقوں سے معلومات جمع کرنے اور تجزیہ کرنے کیلئے، بشمول:
•	آلہ معلومات۔ یہ کسٹمائیزیشن سروس آپ کے آلہ کی منفرد شناختی معلومات، سیٹنگز معلومات (جیسے کہ زبان اور قفل سیٹنگز) جمع کر سکتی ہے، حالت کی معلومات (جیسے کہ دوسرے آلات کے ساتھ کنکشنز)، اور آپ کے آلات کے متعلق دیگر معلومات۔ یہ حسب ضرورت معلومات آپ کے آلہ پر نصب شدہ یا موجودہ چلنے والی ایپلیکیشنز کی پڑتال بھی کر سکتی ہے۔ اس کے علاوہ، کسٹمائیزیشن سروس اس کے متعلق معلومات جمع کر سکتی ہے کہ آپ کیسے، کب، اور کتنی دیر تک اپنے Samsung account سے جڑے ہوئے آلات کو استعمال کرتے ہیں، بشمول آپ کا آلہ پر خدمات اور فریق ثالث ایپلیکیشنز اور خدمات کا استعمال (جیسے کہ آپ کے آلات پر موجود ایپلیکیشنز کی فہرستیں، آپ کے آلات پر پلے کردہ میوزک، وہ ویب سائٹیں جو آپ ملاحظہ کرتے ہیں، اور تلاش کے اعمال جو آپ کرتے ہیں)۔
•	آپ کے میوزک اور فوٹوز کے استعمال کے بارے میں معلومات۔ یہ کسٹمائیزیشن سروس ایسی معلومات کو جمع اور ان کا تجزیہ کر سکتی ہے جیسے کہ ٹائٹلز، جنریز، اور سابقہ پلے کیے گئے یا محفوظ کردہ میوزک کے فنکار اور آپ کے فوٹوز کے متعلق معلومات، جیسے کہ ان کے اوقات اور مقام جہاں محفوظ کردہ فوٹوز کھینچے گئے تھے۔
•	روابط اور مواصلات کا ڈیٹا۔ یہ کسٹمائیزیشن سروس آپ کی کانٹیکٹ کی فہرست پر رسائی کر سکتی ہے اور آپ کو خدمات فراہم کرنے کیلئے آپ کی آنے والی/باہر جانے والی کال اور ٹیکسٹ پیغام تاریخ نامہ کو جمع اور اس کا تجزیہ کر سکتی ہے، جیسے کہ دوسروں کے ساتھ آپ کے تعلقات کا تعین کرنا (مثلا آپ کی فیملی اور دوست)، آپ کے سب سے زیادہ اہم روابط کون ہیں، سب سے زیادہ اکثر آپ سے کون رابطہ کرتا ہے، اور آپ کا رابطہ کرنے کا ترجیحی طریقہ؛ آپ کے اہم روابط کے متعلق معلومات ڈسپلے کرنا (مثلا مسڈ کالز)؛ اور وہ روابط جن کا آپ صوتی پہچان استعمال کرتے وقت حوالہ دیتے ہیں۔
•	کیلنڈر معلومات۔ یہ کسٹمائیزیشن سروس آپ کے آلہ کے کیلنڈر پر رسائی کر سکتی ہے اور آپ کی ترجیحات جاننے کیلئے آپ کا کیلنڈر ڈیٹا جمع اور اس کا تجزیہ کر سکتی ہے، خاص مواقع ریکارڈ، اور آپ کا مقام شناخت کر سکتی ہے۔
•	انٹرنیٹ براؤزنگ تاریخ نامہ۔ یہ کسٹمائیزیشن سروس آپ کے انٹرنیٹ تاریخ نامے پر رسائی، اس کو جمع، اور اس کا تجزیہ کر سکتی ہے (جیسے کہ ملاحظہ کردہ ویب سائٹس، تلاش کے کلیدی الفاظ، اور نشانات کتاب) آپ کی دلچسپیاں اور ترجیحات جاننے کیلئے؛ اور زیادہ متعلقہ تلاش کے نتائح ڈسپلے کرنے اور مختلف سیاق و سباق میں زیادہ سے زیادہ مناسب معلومات فراہم کرنے؛ اور آپ کو دیگر خدمات فراہم کرنے کیلئے، جیسا کہ اس رازداری کا نوٹس میں بیان کیا گیا ہے۔ خفیہ موڈ (گمنام یا ذاتی موڈ) میں کی گئی انٹرنیٹ براؤزنگ سے آپ کا تلاش کا تاریخ نامہ جمع نہیں کیا جائے گا۔
•	مقام کی معلومات۔ بعض مقاصد، جیسے کہ آپ کی درخواست پر محل وقوع سے متعلق نوٹیفیکیشنز اور معلومات فراہم کرنے کیلئے یہ کسٹمائیزیشن سروس ایک باقاعدہ بنیاد پر بلیوٹوتھ اور Wi-Fi سگنلز، کیلنڈر اندراجات، اور دیگر ٹیکنالوجیز اور ڈیٹا کے ذریعے آپ کے آلہ کے دقیق جغرافیائی محل وقوع اور آپ کے مقام سے متعلق دیگر معلومات پر رسائی، اس کو جمع، اور اس کا تجزیہ کر سکتی ہے۔ جغرافیائی محل وقوع معلومات جمع کرنے کی غرض سے کسٹمائیزیشن سروس کیلئے، آپ کے آلہ پر مقام کی سیٹنگز کا اہل بنانا ضروری ہے۔ اسلئے، کچھ صورتوں میں، کسٹمائیزیشن سروس آپ سے مقام سیٹنگز اہل بنانے کی درخواست کر سکتی ہے۔
•	Samsung account، میرا پروفائل، اور Samsung خدمات ڈیٹا۔ یہ کسٹمائیزیشن سروس آپ کے Samsung account میں ذخیرہ کردہ یا اس سے ملحق معلومات کو جمع اور ان کا تجزیہ کر سکتی ہے (جیسے کہ آپ کی Samsung account ID، رابطہ معلومات، نام، تاریخ پیدائش، اور جنس) اور آپ کی میرا پروفائل میں رجسٹر کردہ معلومات۔ یہ کسٹمائیزیشن سروس آپ کے خدمات کے استعمال سے متعلق معلومات کو بھی جمع اور ان کا تجزیہ کر سکتی ہے، جیسے کہ آپ کے Samsung ایپلیکیشنز کے استعمال کا تاریخ نامہ، آپ کے صوتی پہچان خدمت کے ذریعے دیے گئے صوتی احکام، Reminder میں سیٹ نوٹیفیکیشنز، اور آپ کو فراہم کردہ موسم کا ڈیٹا۔
•	مربوط شدہ فریق ثالث ایپلیکیشنز اور خدمات سے متعلق معلومات۔ ایک فریق ثالث ایپلیکیشن یا خدمت سے جڑنے کی اجازت کے ذریعے، آپ اس کسٹمائیزیشن سروس کو اپنے ان فریق ثالث ایپلیکیشنز اور خدمات کے استعمال کرنے اور آپ کو حسب ضرورت فیچرز فراہم کرنے کے متعلق ڈیٹا سے استفادہ کرنے کا اہل بنا سکتے ہیں۔

اوپر مشخص کردہ معلومات سے ہٹ کر، یہ کسٹمائیزیشن سروس آپ کے، آپ کے آلات اور ایپلیکیشنز، اور آپ کے ان طریقوں سے خدمات کے استعمال کے متعلق دیگر معلومات بھی جمع کر سکتی ہے جن کی وضاحت ہم جمع آوری کے وقت یا بصورت دیگر آپ کی رضامندی سے کرتے ہیں۔ یہ کسٹمائیزیشن سروس آپ کو اس کے متعلق کہ یہ کسٹمائیزیشن سروس بعض قسم کی ذاتی معلومات کو کیسے استعمال اور ان کا تجزیہ کر سکتی ہے چناؤ فراہم کرتی ہے، جیسے کہ آپ کا کال اور ٹیکسٹ پیغام کا تاریخ نامہ، جغرافیائی محل وقوع کا ڈیٹا، اور انٹرنیٹ براؤزنگ تاریخ نامہ۔ یہ کسٹمائیزیشن سروس اشتہارات کے مقاصد کیلئے کسٹمائیزیشن سروس کو آپ کی ذاتی معلومات کے استعمال سے دستبردار ہونے کا انتخاب بھی فراہم کرتی ہے۔ مزید معلومات کیلئے، برائے مہربانی درج ذیل ملاحظہ کریں، ”آپ کے حقوق اور ترجیحات“ کا سیکشن۔

جمع کی جانے والی معلومات کیسے استعمال کی جاتی ہیں؟
یہ کسٹمائیزیشن سروس اوپر مشخص کردہ معلومات کا ایک خودکار سسٹم کے ذریعے تجزیہ کرے گی، اور اس تجزیہ کردہ ڈیٹا کو ان خدمات اور فریقین ثالث ایپلیکیشنز کو فراہم کرے گی جن کو آپ نے مندرجہ ذیل مقاصد کیلئے مجاز بنایا ہے:
•	آپ کو حسب ضرورت مشمول اور معلومات فراہم کرنے کیلئے؛
•	آپ کو بہتر خدمات فراہم کرنے کے طریقوں کا تجزیہ کرنے کیلئے؛
•	خدمات بہتر بنانے اور پیشرفت کیلئے؛
•	مصنوعات اور خدمات کے متعلق حسب ضرورت اشتہارات ڈسپلے کرنا جو آپ کیلئے دلچسپ ہوں؛ اور
•	آپ کی الگ رضامندی سے، Samsung اور فریقین ثالث کی جانب سے پیش کردہ مصنوعات اور خدمات کے متعلق جو آپ کی دلچسپوں کے مطابق تیار کی گئی ہوں بذریعہ ای میل اور پش اعلامیہ آپ سے مواصلت کرنا۔
آپ جمع آوری اور بعض معلومات کے استعمال کو روک سکتے ہیں جیسا کہ ذیل میں ”آپ کے حقوق اور ترجیحات“ سیکشن میں بیان کیا گیا ہے۔ برائے مہربانی نوٹ کریں کہ، چونکہ آپ کو کسٹمائیزیشن سروس فراہم کرنے کیلئے خدمات میں سے ہر ایک کیلئے بعض معلومات ضروری ہیں، احسن صارف تجربہ صرف اس وقت یقینی بنایا جا سکتا ہے جب آپ کسٹمائیزیشن سروس کو تمام معلومات پر رسائی کی اجازت دیں۔

حسب ضرورت اشتہارات اور براہ راست مارکیٹنگ
یہ کسٹمائیزیشن سروس آّپ کے خدمات کے استعمال اور آن لائن سرگرمیوں، وقت کے ساتھ اور فریقین ثالث ویب سائٹس اور ایپلیکیشنز کے درمیان، ساتھ ہی ساتھ آلات کے اس پار آپ کے متعلق معلومات کو جمع، تجزیہ، اور شیئر کر سکتا ہے، آپ کو Samsung اور فریقین ثالث کی جانب سے پیش کردہ مصنوعات اور خدمات کے متعلق اشتہار اور براہ راست مارکیٹنگ مواصلات (مجموعی طور پر، ”اشتہارات“) فراہم کرنے کیلئے جو آپ کی دلچسپیوں کے مطابق خاص طور پر تیار کیے گئے ہیں۔ جہاں قابل اطلاق قانون کے تحت درکار ہو، ہم براہ راست مارکیٹنگ کے مقاصد سے آپ کی ذاتی معلومات کی عمل کاری کیلئے آپ کی رضامندی حاصل کریں گے۔ آپ اپنی Samsung account سیٹنگز میں براستہ میرا پروفائل > Samsung account نظم کریں مینیو سے ”کسٹمائیزیشن سروس استعمال کرنے والے اشتہارات“ کو آف کر کے کسٹمائیزیشن سروس کے اختصاصی کردہ اشتہارات کیلئے ان معلومات کے استعمال سے دستبردار ہو سکتے ہیں۔ برائے مہربانی نوٹ کریں کہ ممکن ہے اس اختیار کو آف کرنا Samsung کی جانب سے فراہم کردہ سب کے سب اشتہارات (بشمول اختصاصی کردہ اشتہارات) کو نہ روک سکے۔ اگر آپ نے دوسری خدمات سے اشتہارات وصول کرنے کیلئے رضامندی کا اظہار کیا ہے تو ہو سکتا ہے Samsung کی جانب سے آپ کا ان کو وصول کرنا جاری رہے۔ برائے مہربانی مزید معلومات کیلئے کہ دیگر خدمات کی طرف سے ایسے اشتہارات سے کیسے دستبردار ہوں قابل اطلاق خدمت میں سیٹنگز مینیو ملاحظہ کریں۔

میں کسٹمائیزیشن سروس کے ذریعے حاصل کردہ معلومات کیسے حذف کر سکتا ہوں؟
کسٹمائیزیشن سروس کے ذریعے جمع کردہ اور تجزیہ کردہ معلومات آپ کے اپنے Samsung account کو حذف کرنے کے بعد حذف کر دی جائیں گی۔ آپ کسی بھی وقت ایسے ڈیٹا کے مشخص زمروں کے حذف کرنے کی درخواست بھی کر سکتے ہیں جو کسٹمائیزیشن سروس کے ذریعے جمع کیے گئے اور تجزیہ کیے گئے ہوں، حتی اپنا Samsung account حذف کرنے سے پہلے، آپ کے Samsung account میں براستہ تنہائی ترتیبات مینیو۔ برائے مہربانی نوٹ کریں، کچھ صورتوں میں، ہمارے سرورز پر محفوظ کردہ معلومات کے مکمل طور پر حذف ہونے سے پہلے کچھ وقت لگ سکتاہے۔

کیا ہوگا اگر میں کسٹمائیزیشن سروس کے ذریعے جمع کردہ معلومات حذف کروں یا کسٹمائیزیشن سروس کو کچھ معلومات کے جمع کرنے سے روک دوں؟
اگر آپ جمع کردہ معلومات کو حذف کرتے ہیں، آپ کو کسٹمائیزیشن سروس کے ذریعے تحویل دیے گئے اختصاصی مشمول کے دقیق ہونے اور/یا کوالٹی میں کمی ہو سکتی ہے۔ اس کے علاوہ، کچھ حسب ضرورت فیچرز کو ایسی معلومات درکار ہو سکتی ہے جو آپ نے حذف کردی ہو یا جن پر آپ نے کسٹمائیزیشن سروس کو رسائی دینے سے انکار کر دیا ہو، اور صرف اس طرح ممکن ہو سکتا ہو کہ کسٹمائیزیشن سروس کو جمع کرنے اور دوبارہ متعلقہ معلومات کو استعمال کرنے کی اجازت دے کر ان فیچرز کے وصول کرنے کو بحال کیا جائے۔

ہم آپ کی ذاتی معلومات کس پر افشا کرتے ہیں؟
ہم کسٹمائیزیشن سروس کے ذریعے آپ کے متعلق ذاتی معلومات کو فریقین ثالث پر افشا نہیں کرتے، ما سوائے جیسا کہ اس رازداری کے نوٹس میں بیان کیا گیا ہے اور اس Samsung رازداری پالیسی میں۔ ہم آپ کی ذاتی معلومات کو اپنی ذیلی کمپنیوں اور ملحق اداروں اور فریق ثالث سروس فراہم کنندگان کے ساتھ شیئر کر سکتے ہیں جو کسٹمائیزیشن سروس فراہم کرنے میں ہماری مدد کرتے ہیں۔

ہم آپ کی ذاتی معلومات کی کیسے حفاظت کرتے ہیں
ہم ان ذاتی معلومات کیلئے جو ہم خدمات اور اس کسٹمائیزیشن سروس کے ذریعے حاصل کرتے ہیں، غیر قانونی یا غیر مجاز اتلاف، مداخلت، نقصان، ردوبدل، رسائی، اکتشاف، یا استعمال کے خلاف بچاؤ کیلئے اختراع کردہ انتظامی، تیکنیکی، اور طبعی حفاظتی اقدامات کو برقرار رکھتے ہیں۔

آپ کے حقوق اور ترجیحات
Samsung آپ کی ترجیحات کا احترام کرتا ہے اور آپ کو اپنی معلومات کو کنٹرول کرنے کیلئے مختلف النوع طریقوں کی پیشکش کرنے کی جدوجہد کرتا ہے۔ آپ، اپنے Samsung account کے سیٹنگز مینیو میں براستہ ”کسٹمائیزیشن سروس“ اختیار کسی بھی وقت اس کسٹمائیزیشن سروس کو نا اہل بنا سکتے ہیں، ایسی صورت میں Samsung اختصاصی کردہ مشمول اور معلومات کی فراہمی کو معطل کر دے گا، ساتھ ہی ساتھ اس کسٹمائیزیشن سروس کی جمع آوری اور آپ کی ذاتی معلومات کا تجزیہ۔ اس کے علاوہ، اگر آپ حسب ضرورت اشتہارات اور براہ راست مارکیٹنگ سیکشن میں وضاحت کردہ سیٹنگز تبدیل کرتے ہیں، کسٹمائیزیشن سروس کے ذریعے جمع کی گئی اور تجزیہ کردہ مندرجہ بالا معلومات ممکن ہے اشتہارات کے مقاصد کیلئے مزید استعمال نہ کی جائے۔

مزید یہ کہ، آپ معلومات کے ان زمروں کو مشخص کر سکتے ہیں جن کو کسٹمائیزیشن سروس جمع کر سکتی اور تجزیہ کر سکتی ہے، ساتھ ہی ساتھ بعض خدمات کیلئے کسٹمائیزیشن سروس کی تائید۔ تاہم، کوئی بھی بعد میں آنے والا فیصلہ کسٹمائیزیشن سروس کے ذریعے پہلے سے جمع کردہ اور تجزیہ کردہ معلومات کو متاثر نہیں کرے گا، اور کسٹمائیزیشن سروس کو نا اہل بنانا کسٹمائیزیشن سروس کی سابقہ جمع کردہ اور تجزیہ کردہ معلومات کے حذف کرنے کا باعث نہیں ہوگا۔ حتی اگر آپ کسٹمائیزیشن سروس کو نا اہل بنادیں، تب بھی آپ ان خدمات میں سے ہر ایک کے فراہم کردہ فیچرز کو استعمال کر سکتے ہیں۔ آپ ذیل میں نمایاں کردہ، مختلف النوع اختیارات منتخب کر سکتے ہیں:

•	برائے مہربانی کسٹمائیزیشن سروس کی سیٹنگز تبدیل کرنے کیلئے اپنے Samsung account پر رجسٹر کردہ آلات میں سے ہر ایک پر مندرجہ ذیل انجام دیں: 
- اسمارٹ فونز/ٹیبلیٹس: سیٹنگز > کلاؤڈ اور اکاؤنٹ > اکاؤنٹس > Samsung account > رازداری > کسٹمائیزیشن سروس
•	برائے مہربانی کسٹمائیزیشن سروس کی سیٹنگز تبدیل کرنے کیلئے اپنے Samsung account پر رجسٹر کردہ تمام آلات کیلئے مندرجہ ذیل انجام دیں:
- ویب سائٹ: https://account.samsung.com > ذاتی معلومات سیٹنگز
- اسمارٹ فونز/ٹیبلیٹس: سیٹنگز > کلاؤڈ اور اکاؤنٹ > اکاؤنٹس > Samsung account > میرا پروفائل > Samsung account نظم کریں > کسٹمائیزیشن سروس

مندرجہ بالا مخصوص سیٹنگز اپ ڈیٹ کردہ یا کسٹمائیزیشن سروس کی تائید کرنے والے نئے آلہ کے ماڈلز کے ساتھ تبدیلی سے مشروط ہیں۔ برائے مہربانی نوٹ فرمائیں کہ آپ کا حسب ضرورت صارف تجربہ اس کسٹمائیزیشن سروس کو نا اہل بنانے کے نتیجے میں تبدیل ہو سکتا ہے۔

قابل اطلاق قانون کے بموجب، آپ اعتراض کرنے یا اپنی ذاتی معلومات کی عمل کاری پر پابندی کی درخواست کرنے، اور اپنی ذاتی معلومات پر رسائی کرنے اور درست کرنے کے حقدار ہو سکتے ہیں۔ درخواستیں ہمارے کسٹمر خدمات ڈپارٹمنٹ کو یہاں ارسال کی جا سکتی ہیں https://help.content.samsung.com۔


SAMSUNG عالمی رازداری پالیسی – SMART TV سپلیمنٹ
Samsung کی Smart TV خدمت فیچرز کا ایک سیٹ پیش کرتی ہے جو افزودہ ویڈیو مشمول، حسب ضرورت TV تجربات، موویز، سماجی نیٹ ورکنگ خدمات سے کنکشنز، اور صوتی احکام کے ساتھ آپ کے Smart TV کے ساتھ کنٹرول کرنے اور تعامل کرنے کی صلاحیت فراہم کرتا ہے۔ ہم آپ کے Smart TV کے ذریعے اور ان آلات کے ذریعے جو آپ کے Smart TV سے جڑے ہیں ان طریقوں سے معلومات جمع کرتے، استعمال کرتے، شیئر، اور ذخیرہ کرتے ہیں جن کا ذکر Samsung عالمی رازداری پالیسی میں کیا گیا ہے۔ یہ ضمیمہ کچھ Smart TV فیچرز کی رازداری کے طریقہ عمل کے متعلق اضافی تفصیلات فراہم کرتا ہے۔

یہ Smart TV آپ کو ویڈیو پروگرامنگ اور دوسرے مشمول آسانی سے ڈھونڈنے اور رسائی کرنے کا اہل بناتا ہے۔ مثال کے طور پر، آپ اپنے کیبل یا سیٹلائٹ آپریٹر کے ذریعے تقسیم کردہ لائیو ٹیلیویژن پروگرامز کے متعلق معلومات اور اپنے فریق ثالث مشمول فراہم کنندہ کی جانب سے تقسیم کردہ آن ڈیمانڈ ویڈیو مشمول پیشکشوں پر اپنے Smart TV پر ڈسپلے کردہ قابل تلاش رہنما ہدایت کے ذریعے رسائی کر سکتے ہیں۔
لائیو ٹیلیویژن پروگرامز کی صورت میں، ہم تعین کرتے ہیں کہ آپ کے پوسٹ کوڈ کے جزو کی بنیاد پر آپ کیلئے کونسا مواد دستیاب ہے۔ اس کے علاوہ، یہ Smart TV اس پروگرامنگ اور مشمول کو نمایاں کر کے جو آپ کی دلچسپی کے مطابق ہو دیگر Smart TV مشمول تلاش کرنے اور اس کا تجربہ کرنے میں آپ کی مدد کرتا ہے یا اضافی خدمات فراہم کرنے میں جو آپ کے دیکھنے کے لطف میں اضافہ کرتا ہے۔ ہم ان سفارشات اور خدمات کی بنیاد اس پر رکھتے ہیں:
• اس مشمول کے متعلق معلومات جو آپ اپنے Smart TV پر Samsung ایپلیکیشنز کے ذریعے دیکھ چکے، خرید چکے، ڈاؤن لوڈ، یا اسٹریم کر چکے ہیں یا دوسرے آلات (TV دیکھنے کے متعلق معلومات برائے مہربانی ذیل میں ‘دیکھنے کی معلومات کی خدمات’ دیکھیں)؛
• ان ایپلیکیشنز کے متعلق معلومات جن پر آپ Smart TV کے ذریعے رسائی کر چکے ہیں؛
• آپ کی اپنے Smart TV پر “Like”, “Dislike”, “Watch Now”, اور دوسرے بٹنوں پر کلکس کے متعلق؛
• وہ استفسار کی اصطلاحات جو آپ Smart TV تلاش فیچرز میں داخل کرتے ہیں، بشمول جب آپ خاص ویڈیو مشمول کیلئے تلاش کرتے ہیں؛
• دیگر Smart TV کا استعمال اور آلہ کی معلومات، بشمول، لیکن بنا تحدید، IP پتہ، لاگ ڈیٹا، معلومات جو آپ کے ہارڈویئر یا سافٹ ویئر کی تشکیل، براؤزر معلومات، اور آپ کے درخواست کیے گئے صفحہ(ات) کی شناخت کرتی ہیں۔

دیکھنے کی معلومات کی خدمات
آپ کو حسب ضرورت اور شخصی بنائے گئے Smart TV تجربات فراہم کرنے کی غرض سے، ہمارے کچھ فیچرز آپ کے TV دیکھنے کا تاریخ نامہ اور Smart TV استعمال معلومات پر انحصار کرتا ہے۔
آپ کے TV کے تاریخ نامہ میں آپ کے Smart TV پر دیکھے گئے نیٹ ورکس، چینلز، ملاحظہ کردہ ویب سائثس، اور پروگرامز اور ان کو دیکھنے میں صرف کردہ وقت کے متعلق معلومات شامل ہوتی ہیں۔
اس معلومات کو حاصل کرنے کیلئے ہم خودکار مشمول پہچان (ACR) اور دیگر ٹیکنالوجیز استعمال کر سکتے ہیں۔ دیکھے گئے پروگرامز کا تعین کرنے کی غرض سے آپ کا Smart TV ویڈیو کترنیں یا TV ٹیونر معلومات منتقل کرتا ہے۔
آپ اپنے رازداری کے انتخاب کو کسی بھی وقت تبدیل کر سکتے ہیں اپنے تنہا اختیار تمیزی کی رو سے کسی مخصوص فیچر یا خدمت کو نا اہل بنانے کیلئے سیٹنگز مینیو میں جائیں، ایسی صورت میں آپ کی اس مخصوص فیچر یا خدمت کیلئے TV دیکھنے کے تاریخ نامے کو جمع کرنا روک دیا جائے گا۔
ذھن میں رکھیں، کہ آپ کا رازداری کا چناؤ مخصوص دیکھنے کی معلومات کی بنیاد پر مبنی خدمت کی دستیابی یا کوالٹی کو متاثر کر سکتا ہے۔

دلچسپی پر مبنی اشتہارات خدمات
یہ دلچسپی پر مبنی اشتہاری خدمات (یہ “IBA خدمات”) آپ کو مفید، متعامل، اور دلچسپی پر مبنی مصنوعات اور خدمات کے متعلق اشتہارات جو آپ کے Samsung Smart TV پر Samsung اور فریقین ثالث کی جانب سے پیش کیے جاتے ہیں حاصل کرنے اور دیکھنے کی قابلیت فراہم کرتی ہیں یا مختلف Samsung اور فریقین ثالث پلیٹ فارموں یا آلات کے مابین، بشمول لینیئر کمرشلز، ویب، موبائل آلات، اور ٹیبلیٹس پر۔

آپ کے آلات پر اشتہارات کو آپ سے اور زیادہ متعلق بنانے کی عرض سے یہ IBA خدمت آپ کے TV دیکھنے کے تاریخ نامہ پر انحصار کرے گے (بشمول نیٹ ورکس، چینلز، ملاحظہ کردہ ویب سائٹس، اور آپ کے Samsung Smart TV پر دیکھے گئے پروگرامز اور ان کو دیکھنے میں صرف کردہ وقت کی مدت)، Samsung Smart TV استعمال کی معلومات، اور قابل بھروسا فریقین ثالث وسیلوں سے حاصل کردہ دیگر شماریاتی ڈیٹا۔ آپ کے TV دیکھنے کے تاریخ نامہ کو حاصل کرنے کیلئے ہم خودکار مشمول پہچان (ACR) اور دیگر ٹیکنالوجیز استعمال کر سکتے ہیں۔

مذکورہ بالا معلومات کی بنیاد پر ہم Samsung Smart TV مالکان کے گروپس تخلیق کرتے ہیں جو ملتی جلتی دلچسپیاں شیئر کرتے ہیں اور ان گروپس کو IBA خدمت کیلئے استعمال کرتے ہیں۔ یہ مذکورہ بالا معلومات ان گروپس کا تعین کرنے کیلئے استعمال کی جاتی ہیں جن کو آپ کا Samsung Smart TV تفویض کیا جاتا ہے اور اس کے نتیجے میں، آپ کے آلات جو بھی اشتہارات وصول کرتے ہیں۔

آپ اپنے Samsung Smart TV پر سیٹنگز مینیو میں جا کر کسی بھی وقت IBA خدمت کو نا اہل بنا سکتے ہیں۔

برائے مہربانی نوٹ کر لیں کہ IBA خدمت کے تناظر میں آپ کا رازداری کا انتخاب متاثر نہیں ہوگا خواہ آپ وصول کریں یا آپ کو دوسری قسم کے اشتہارات اور مارکیٹنگ پیش کی جائے جو آپ کے TV دیکھنے کے تاریخ نامہ یا Samsung Smart TV کے استعمال کی معلومات پر مخصوصا مبنی نہ ہو۔ وہ دوسری قسم کے اشتہارات اور مارکیٹنگ دیگر قسم کی معلومات پر مبنی ہوگی جیسے کہ عام استعمال میں لائی جانے والی مقام شناسی دیگر اندازہ لگائی گئی یا قیاس کردہ معلومات۔ یہ کم متعلق ہو سکتی ہیں کیونکہ کہ آپ کی دلچسپیوں پر مبنی نہیں ہوتی ہیں۔

ان IBA خدمات کے متعلق مزید معلومات کیلئے، برائے مہربانی اس ضمیمے پر سب سے نیچے IBA خدمات رازداری کا نوٹس سے رجوع کریں۔

PSID
آپ کے Smart TV دیکھنے کے تاریخ نامہ اور استعمال کی معلومات جو آپ کو دلچسپی پر مبنی اشتہارات فراہم کرنے کے مقصد سے جمع کی جاتی ہیں ان کو ایک بے نشانہ بنائے گئے، غیر مستقل، اور قابل ری سیٹ آلہ شناخت کنندہ سے لنک کردیا جائے گا جس کو شخصی کردہ خدمت ID یا ”PSID“ کہا جاتا ہے۔
آپ اپنی PSID کو کسی بھی وقت اپنے Smart TV پر سیٹنگز مینیو میں جا کر ری سیٹ کر سکتے ہیں، ایک بار ری سیٹ ہونے پر، آپ کا Smart TV دیکھنے کا تاریخ نامہ اور Smart TV استعمال کی معلومات دلچسپی پر مبنی اشتہارات کے تناظر میں اس کی سابق PSID سے ڈی لنک کردی جائیں گی۔ ذھن میں رکھیں کہ اگر آپ اپنی PSID کو ری سیٹ کرتے ہیں، تو ہوسکتا ہے آپ کے حسب ضرورت اور دلچسپی پر مبنی اشتہارات فائن ٹیون نہ ہوں۔

صوتی پہچان
آپ صوتی احکامات کی مدد سے اپنے، Smart TV کو کنٹرول، اور اس کے بہت سے فیچرز کو استعمال کر سکتے ہیں۔
اگر آپ صوتی پہچان کو اہل بناتے ہیں، تو آپ اپنی آواز کو استعمال کر کے اپنے Smart TV کے ساتھ تعامل کر سکتے ہیں۔ صوتی پہچان فیچر فراہم کرنے کیلئے، آپ کے صوتی احکام (آپ کے آلہ کے متعلق معلومات کے ساتھ، بشمول آلہ شناخت کنندگان) ہمیں ارسال کیے جا ئیں گے اور ہم آپ کے صوتی احکام کو صوتی پہچان فیچرز فراہم کرنے کیلئے عبارت کی صورت میں تبدیل کر دیں گے۔ اس کے علاوہ، Samsung صوتی احکام اور ملحق عبارات کو جمع کر سکتا ہے تا کہ ہم اس کی قدر کا تعین کر سکیں اور فیچرز کو بہتر بنائیں۔ Samsung آپ کے صوتی احکام کو صرف اس وقت جمع کرے گا جب آپ یا تو ریموٹ کنٹرول پر یا اپنے اسکرین پر ایکٹیویشن بٹن پر کلک کرنے اور ریموٹ کنٹرول پر مائیکروفون میں بولنے سے Smart TV پر ایک مخصوص تلاش کی درخواست کرتے ہیں۔
اگر آپ صوتی پہچان کو اہل نہیں بناتے، تو آپ صوتی پہچان فیچرز کو استعمال کرنے کے قابل نہیں ہوں گے۔
آپ صوتی پہچان ڈیٹا جمع آوری کو کسی بھی وقت ”سیٹنگز“ مینیو میں جا کر نا اہل بنا سکتے ہیں۔ تاہم، یہ آپ کو صوتی پہچان فیچرز استعمال کرنے سے روک دے گا۔

صوتی پہچان کے متعلق مزید تفصیلی معلومات کیلئے، برائے مہربانی اس ضمیمے پر سب سے نیچے صوتی پہچان رازداری کا نوٹس سے رجوع کریں۔

فریقین ثالث
برائے مہربانی نوٹ کر لیں کہ جب آپ کوئی ویڈیو دیکھتے ہیں یا کسی فریق ثالث کے ذریعے سے فراہم کردہ ایپلیکیشنز یا مشمول پر رسائی کرتے ہیں، تو ہوسکتا ہے وہ فراہم کنندہ آپ کے Smart TV کے متعلق معلومات جمع کرتا یا وصول کرتا ہو (مثلا، اس کا IP پتہ اور آلہ شناخت کنندگان)، درخواست کردہ لین دین (مثلا کسی ویڈیو کو خریدنے یا کرایہ پر حاصل کرنے کی آپ کی درخواست)، اور آپ کا کسی ایپلیکیشن یا خدمت کا استعمال۔ Samsung ان فراہم کنندگان کی رازداری یا حفاظتی طریقہ عمل کیلئے ذمہ دار نہیں ہے۔ آپ جن فریق ثالث ویب سائٹوں اور خدمات کا استعمال کرتے ہیں، آپ کو ان کے تئیں احتیاط برتنی چاہیے اور ان پر منطبق رازداری بیانات کا جائزہ لینا چاہیے۔

ملکی مخصوص فیچرز
برائے مہربانی نوٹ کرلیں کہ اس Smart TV ضمیمے میں بیان کردہ فیچرز ہو سکتا ہے جس جگہ آپ رہتے ہیں اس کی بنیاد پر دستیاب نہ ہوں۔


SAMSUNG عالمی رازداری پالیسی – موبائل آلہ سپلیمنٹ
Samsung موبائل آلات, پہننے کے قابل آلات، اور دیگر متعلقہ ٹیکنالوجیز اور خدمات (مجموعی طور پر، ہمارے “موبائل آلات”) فیچرز کی ایک وسیع رینج پیش کرتے ہیں جس میں صارفین کو اپنی تندرستی اور صحت پر نگاہ رکھنے اور انہیں بہتر بنانے، ان کے صارف تجربہ کو بہتر بنانے، موبائل کے ذریعے رقم کی ادائیگیاں کرنے، اور صوتی احکام سے ان کے موبائل آلات کو کنٹرول کرنے کی اجازت دینے والے فیچرز شامل ہیں۔ جب آپ ہمارے موبائل آلات کا استعمال کرتے ہیں تو ہم Samsung رازداری پالیسی میں بیان کردہ طریقوں سے آپ کی معلومات کو جمع، استعمال، شیئر، اور ذخیرہ کرتے ہیں۔ یہ ضمیمہ اس کے بارے میں اضافی تفصیلات فراہم کرتا ہے کہ ہم اپنے موبائل آلات فیچرز فراہم کرنے کیلئے ان معلومات کو کیسے استعمال کرتے ہیں۔

آپ کے موبائل آلہ کے بارے میں معیاری معلومات
جب آپ اپنے موبائل آلہ کو فعال کرتے ہیں یا اس کے انٹرنیٹ سے جڑے ہوئے فیچرز استعمال کرتے ہیں، تو معلومات جمع کی جاتی ہیں۔ اس میں آپ کے آلہ کے بارے میں آپ کا IP پتہ، OS ورژن، علاقائی اور زبان کی سیٹنگز، اور IMEIs اور دیگر منفرد آلہ شناخت کنندہ جیسی معلومات شامل ہیں۔ اس میں اس تعلق سے بھی معلومات شامل ہیں کہ آپ اپنے موبائل آلے کا کیسے، کب، اور کتنی دیر تک استعمال کرتے ہیں۔
جیسا کہ رازداری پالیسی میں بیان کیا گیا ہے، ہم آپ کے موبائل آلہ کے متعلق آپریشن، مینٹیننس، اور بہتری کے مقاصد کیلئے معیاری معلومات استعمال کرتے ہیں اور آپ کے موبائل آلہ کے متعلق معیاری معلومات کو اپنے کاروباری پارٹنرز کے ساتھ شیئر کر سکتے ہیں جیسے کہ آپ کے وائرلیس کیریئرز، یا ان خدمت فراہم کنندگان کے ساتھ جو ہماری طرف سے خدمات فراہم کرتے ہیں۔

فریقین ثالث
برائے مہربانی یاد رکھیں کہ جب آپ کسی فریق ثالث کے ذریعے سے فراہم کردہ کوئی فیچر استعمال کرتے ہیں، جس میں آپ کا وائرلیس کیریئر شامل ہے، تو ہوسکتا ہے وہ فراہم کنندہ آپ کے موبائل آلہ کے بارے میں معلومات جمع کرتا یا وصول کرتا ہو (مثلا اس کا IP پتہ اور آلہ شناخت کنندہ)، درخواست کردہ لین دین (مثلا کسی مشمول کو خریدنے یا کرایہ پر حاصل کرنے کی آپ کی درخواست)، اور آپ کا کسی ایپلیکیشن یا خدمت کا استعمال۔ Samsung ان فراہم کنندگان کی رازداری یا حفاظتی طریقہ عمل کیلئے ذمہ دار نہیں ہے۔ آپ جن فریق ثالث ویب سائٹوں اور خدمات کا استعمال کرتے ہیں، آپ کو ان کے تئیں احتیاط برتنی چاہیے اور ان پر منطبق رازداری بیانات کا جائزہ لینا چاہیے۔

مخصوص فیچرز
برائے مہربانی یاد رکھیں کہ آپ کے ماڈل کے ورژن، آپ کے خدمت فراہم کنندہ، یا جس جگہ آپ رہتے ہیں، اس کی بنیاد پر، شاید آپ کو اس سپلیمنٹ میں بیان کردہ ایک یا اس سے زیادہ فیچرز دستیاب نہ ہوں۔

Samsung Health
یہ Samsung Health ایپلیکیشنز، جڑی ہوئی ایپلیکیشنز اور ملحق لوازمات (مجموعی طور پر “Samsung Health”) صحت مند طرز زندگی کی حوصلہ افزائی کرنے کیلئے اختراع کردہ ساتھ رکھنے کا آلہ ہے جس میں ایک ہی میں سب کچھ شامل ہے۔ آپ Samsung Health کے ذریعے، اپنی روزانہ کی سرگرمیوں کی نگرانی کر سکتے ہیں؛ فٹنس سے متعلق اپنے روزانہ کے اہداف اور سنگ میل پر پہنچنے کیلئے کوچنگ حاصل کر سکتے ہیں؛ اور اپنے دل کی دھڑکن کی شرح، SpO2 کی سطحیں، اور تناؤ کی سطح جیسے عوامل کا نظم کر سکتے ہیں۔
اس Samsung Health کیلئے ڈیٹا کی عمل کاری کرنے کا مقصد وہ خدمت یا فیچر فراہم کرنا ہے جس کی آپ درخواست کرتے ہیں، بشمول Samsung account صارفین کیلئے ڈیٹا بیک اپ اور سنک خدمات، آپ کی تندرستی بڑھانے اور بذات خود Samsung Health اور اس کی پیشکش میں بہتری لانے کیلئے ڈیٹا کا تجزیہ اور شماریات فراہم کرنا۔ ڈیٹا کو یا تو آپ کے موبائل آلہ پر موجود سینسروں کے ذریعے جمع کیا جا سکتا ہے یا جب آپ واقعتا اپنے ذاتی ڈیٹا کو قابل اطلاق موبائل آلہ یا متعلقہ ایپلیکیشن یا لوازمات میں درج کرتے ہیں۔
اس سلسلہ کی مزید معلومات کہ جن طریقوں سے ہم آپ کی معلومات کی عمل کاری کرتے ہیں Samsung Health رازداری کی نوٹس میں بیان کی گئی ہیں، جو Samsung Health ایپلیکیشن کے سیٹنگز مینیو میں دیکھی جا سکتی ہیں۔

Samsung سماجی
Samsung سماجی (سابقہ نام بہتر خصوصیات) خدمات کا ایک بنڈل بند سیٹ ہے جو ان طریقوں کو سادہ اور بہتر بنانے کیلئے اختراع کیا گیا ہے جن سے آپ اپنے دوستوں کے ساتھ شیئر کر سکتے اور ان سے کنکٹ ہو سکتے ہیں۔
مثال کے طور پر، موجودہ دستیاب فیچرز کے ساتھ، آپ اپنی پروفائل شیئر کرسکتے ہیں اور اپنے دوستوں کی طرف سے تصویریں دیکھ سکتے ہیں؛ اور رابطہ میں اپنے دوستوں کے ساتھ آسانی سے فائلیں اور مشمول شیئر کر سکتے ہیں۔
یہ فیچرز فراہم کرنے کیلئے، ہمیں آپ کا نام، آپ کے رابطہ افراد کی فہرست سے فون نمبر معلومات، اور اس مشمول پر رسائی جو آپ ابھی اپنے دوستوں کے ساتھ شیئر کرنے والے ہیں کی معلومات جمع کرنے کی ضرورت ہوگی۔
آپ کے پاس مکمل طور پر ان فیچرز کو نا اہل بنانے کا چناؤ موجود ہے، یا اس کا متبادل، آپ اپنے موبائل آلہ یا ایپلیکیشنز میں اپنی Samsung account سیٹنگز میں جا کر، خدمات میں سے کسی کا انتخاب کر سکتے اور چن سکتے ہیں جو Samsung سماجی فیچرز استعمال کرتی ہو۔
اس کے علاوہ، اس بنیاد پر کہ آپ Samsung سماجی کو استعمال کرنے کا کیسے چناو کرتے ہیں، آپ یہ چناؤ کر سکتے ہیں کہ آپ کس زمرہ کا ڈیٹا شیئر کریں گے، اور یہ بھی کہ کن دوستوں کے ساتھ شیئر کیا جائے۔

Samsung Pay
Samsung Pay اپنے مطابقت پذیر موبائل آلہ کا استعمال کر کے کریڈٹ کارڈ سے خریداری کرنے کا ایک آسان اور محفوظ طریقہ ہے۔ Samsung Pay کا استعمال اور کارڈ رجسٹریشن عمل کاری کا آغاز کرنے کیلئے، آپ کے موبائل آلہ سے شناختی اور توثیقی ڈیٹا آپ کے بینک میں جمع کروادیا جائے گا۔ اس میں Samsung account معلومات اور Samsung Pay استعمال کا ڈیٹا، آلہ معلومات، مقام کی معلومات شامل ہیں (یعنی اپنا کارڈ رجسٹر کراتے وقت آپ کہاں ہیں) اگر مقام کی سیٹنگز اہل بنادی گئی ہیں، اور کارڈ معلومات اور بلنگ کا پتہ، جو ہمارے سروروں سے گذرتا ہوا، آپ کے کارڈ صادر کنندہ کو بھیجا گیا ہے۔ اس معلومات کی آپ کے آلہ کے ذریعے خفیہ کاری کی جاتی ہے اور اس کو Samsung سرورز پر آپ کے بینک کو بھیج دیا جاتا ہے۔ ہم کبھی کسی کارڈ یا بینک تفصیلات پر رسائی نہیں کرتے۔
ایک مرتبہ آپ کے موبائل آلہ کے اینرول ہو جانے پر، لین دین کا تمام ڈیٹا آپ کے موبائل آلہ اور آپ کے کارڈ صادر کنندہ اور بینک کے درمیان بحفاظت ٹرانسمٹ کیا حاتا ہے۔ لین دین کی حالیہ سرگزشت آپ کے موبائل آلہ پر دستیاب ہوتی ہے اور اس کا علم صرف آپ کو، آپ کے بینک، اور کارڈ صادر کنندہ کو ہوتا ہے۔ ہم آپ کے لین دین یا لین دین کے لئے استعمال کئے گئے آلے یا اکاؤنٹ کی کوئی معلومات جمع نہیں کرتے ہیں۔ تاہم، ہم لوگوں کے Samsung Pay کے استعمال کے طریقے کو سمجھنے کیلئے آپ کی Samsung Pay کا استعمال کر کے خریداریاں کرنے کی کوششوں کے سلسلہ میں جمع کردہ معلومات کو مجموعی بناتے اور گمنام رکھتے ہیں، تاکہ ہم اس کو اپنے کسٹمرز کیلئے مزید سہل اور فائدہ مند بنا کر اس کو بہتر کر سکیں۔
اس پر مزید معلومات کہ جس طریقے سے ہم آپ کی معلومات کی عمل کاری کرتے ہیں Samsung Pay رازداری کی نوٹس میں بیان کی گئی ہیں، جو Samsung Pay ایپلیکیشن کے سیٹنگز مینیو میں دیکھی جا سکتی ہیں۔

صوتی خدمات
آپ صوتی احکامات کی مدد سے اپنے موبائل آلہ کو کنٹرول اور اس کے بہت سے فیچرز کو استعمال کر سکتے ہیں۔
اپنے ماڈل اور علاقہ پر منحصر آپ اپنے موبائل آلہ کے بعض فیچرز زیر عمل کرنے کا حکم دے سکتے ہیں جیسے کہ پلے لسٹ سے گانے پلے کرنا یا S Voice استعمال کر کے ویب پر تلاش کرنے کے کام انجام دینا۔ مزید یہ کہ، آپ Bixby کے ساتھ اپنے صوتی حکم کو استعمال کر کے ٹچ مواجہ سے ہر چیز کو جو آپ نے کی ہے کنٹرول کر سکتے ہیں۔ آپ S مترجم کے توسط سے زبان کے ترجمہ کا تعاون بھی حاصل کر سکتے ہیں، وائس میمو کے ذریعے میمو ڈکٹیٹ کر سکتے ہیں یا کار موڈ اہل بنانے کے بعد اپنے موبائل آلہ پر ڈرائیونگ کے دوران بول کر فیچرز کو زیر عمل کر سکتے ہیں۔
صوتی خدمات فراہم کرنے کیلئے، کچھ صوتی احکام (آپ کے آلہ اور اس کے استعمال کے بارے میں معلومات کے ساتھ، بشمول آلہ شناخت کنندہ) کسی خدمت فراہم کنندہ کو ارسال کیے جا سکتے ہیں جو آپ کے صوتی احکام کو عبارت سے تبدیل کرتا ہے۔ اس کے علاوہ، Samsung صوتی احکام اور ملحق متن کو جمع اور آپ کا آلہ اسے اخذ کر سکتا ہے تا کہ ہم آپ کو صوتی خدمات فراہم کر سکیں اور اس کی قدر کا تعین اور فیچرز کو مزید بہتر بنائیں۔

Samsung اشتہار کی ID
آپ کے موبائل آلہ پر موجود مشمول اور اشتہارات کو آپ سے اور زیادہ متعلقہ بنانے کیلئے، ہم آپ کے موبائل آلہ اور خدمات کے استعمال کے متعلق معلومات جمع کریں گے۔
آپ کے موبائل آلہ کے استعمال کے متعلق وہ معلومات جو آپ کو اختصاصی کردہ مارکیٹنگ فراہم کرنے کے مقصد سے جمع کی جاتی ہے ایک بے نشانہ بنائے گئے، غیر مستقل، اور قابل ری سیٹ آلہ شناخت کنندہ سے لنک کردیا جائے گا جس کو Samsung اشتہار کی ID کہا جاتا ہے۔ آپ اپنی Samsung اشتہار کی ID کو کسی بھی وقت اپنے موبائل آلہ پر سیٹنگز مینیو کے ذریعے ری سیٹ کر سکتے ہیں، اور آپ کی سابقہ استعمال کی معلومات کو اختصاصی کردہ مارکیٹنگ کے تناظر میں جو نئی Samsung اشتہار کی ID کے تحت جمع کی گئی ہیں سے ڈی لنک اور علیحدہ کردیا جائے گا۔ تاہم، اگر آپ اپنی Samsung اشتہار کی ID کو ری سیٹ کرتے ہیں، تو ممکن ہے اختصاصی کردہ مارکیٹنگ آپ کی ذاتی دلچسپیوں سے بہترین انداز میں ہم آھنگ نہ رہے۔ آپ کسی بھی وقت اپنے موبائل آلہ پر قابل اطلاق Samsung خدمت ایپلیکیشن میں سیٹنگز مینیو کے ذریعے اختصاصی کردہ مارکیٹنگ موصول ہونے کے چناؤ کو ختم کر سکتے ہیں۔
تاہم، حتی اگر آپ اختصاصی مارکیٹنگ موصول ہونے کے چناؤ کو ختم کردیں تب بھی، یہ اس کو متاثر نہیں کرے گا کہ آیا آپ کو اپنے موبائل آلہ پر دوسری قسم کے اشتہارات اور مارکیٹنگ موصول ہوں یا نہیں۔ صرف یہ فرق ہو گا کہ وہ اشتہارات آپ کے موبائل آلہ کے اس استعمال کی معلومات پر مبنی نہیں ہوں گے۔
برائے مہربانی ذھن میں یہ بھی رکھیں کہ Samsung اب بھی ان دیگر مقاصد کیلئے آپ کے موبائل آلہ کے استعمال کے متعلق معلومات جمع کر سکتا ہے جن کا ذکر اس رازداری پالیسی کے مرکزی متن میں کیا گیا ہے۔

Samsung پرنٹنگ اور کاپی بنانے والی مصنوعات اب HP مصنوعات فیملی کا ایک حصہ ہیں۔ برائے مہربانی HP رازداری بیان سے مندرجہ ذیل لنک پر رجوع کریں: www.hp.com/go/privacy۔

