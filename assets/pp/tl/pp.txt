MGA HIGHLIGHT NG PANGKALAHATANG PATAKARAN SA PRIVACY NG SAMSUNG


Sakop
Nalalapat ang Patakaran sa Privacy na ito sa anumang device, website, o online na application ng Samsung na tumutukoy o nauugnay sa Patakaran sa Privacy (sama-samang tinutukoy bilang “Mga Serbisyo”). Nalalapat ang Patakaran sa Privacy na ito gumagamit ka man ng computer, mobile phone, tablet, o TV upang i-access ang aming Mga Serbisyo.

Impormasyong Kinokolekta Namin
Nangongolekta kami ng iba’t ibang uri ng impormasyon kaugnay ng Mga Serbisyo, kabilang ang:
•	Impormasyong direkta mong ibinibigay sa amin;
•	Impormasyong kinokolekta namin tungkol sa iyong paggamit sa aming Mga Serbisyo; at
•	Impormasyong nakukuha namin mula sa mga third party na pinagmulan.
Maaari din naming hingiin ang pahintulot mong mangolekta ng impormasyong hindi inilarawan sa Patakaran sa Privacy.

Paggamit at Pagbabahagi ng Impormasyon
Nasa ibaba ang ilan sa mga dahilan kung bakit kami nangongolekta ng impormasyon:
•	Upang ibigay ang Mga Serbisyo na iyong hinihiling;
•	Upang maunawaan kung paano mo ginagamit ang Mga Serbisyo upang mapaganda namin ang iyong karanasan;
•	Upang makapagbigay ng naka-customize na content at pag-advertise; at
•	Iba pang hindi nabanggit nang may pahintulot mo.
Maaari kaming magbahagi ng impormasyon ninyo sa:
•	Mga Affiliate – mga kumpanyang nauugnay sa Samsung Electronics Co., Ltd. sa pamamagitan ng pagmamay-ari o kontrol.
•	Mga kasosyo sa negosyo – mga pinagkakatiwalaang kumpanya na maaaring magbigay ng impormasyon tungkol sa mga produkto at serbisyong maaaring magustuhan mo.
•	Mga service provider – mga kumpanyang nagbibigay ng mga serbisyo para sa o sa ngalan ng Samsung.
•	Pagpapatupad ng batas – kapag kailangan naming gawin o upang protektahan ang Samsung at mga user nito.

Karagdagang impormasyon tungkol sa Mga Partikular na Produkto at Serbisyo
•	Samsung Mobile
•	Smart TV

Paano Makikipag-ugnayan sa Amin
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Email: Mangyaring makipag-ugnayan sa customer service department sa https://www.samsung.com o https://help.content.samsung.com.


PANGKALAHATANG PATAKARAN SA PRIVACY NG SAMSUNG
Magkakaroon ng Bisa: 02/01/2018
Alam ng Samsung Electronics Co., Ltd. at ng aming mga affiliate (“Samsung”, “kami”, “namin”, “amin”) kung gaano kahalaga ang privacy para sa aming mga customer, at nagsusumikap kaming maging malinaw sa kung paano namin kinokolekta, ginagamit, ibinubunyag, inililipat, at iniimbak ang iyong impormasyon. Ipinapaliwanag ng Patakaran sa Privacy na ito ang aming mga kasanayan sa impormasyon. Nalalapat ang Patakaran sa Privacy na ito sa anumang device, website, o online na application ng Samsung na tumutukoy o nauugnay sa Patakaran sa Privacy (sama-samang tinutukoy bilang “Mga Serbisyo”). Kabilang dito ang suporta sa customer para sa mga device, website o online na application na iyon.
Bagama’t nalalapat ang Patakaran sa Privacy na ito sa lahat ng aming Mga Serbisyo, nagbibigay rin kami ng ilang partikular na dagdag sa privacy na naglalaman ng karagdagang impormasyon tungkol sa aming mga kasanayan na may kaugnayan sa mga partikular na Serbisyo. Nalalapat ang mga dagdag na ito sa iyong paggamit sa Mga Serbisyo na sinasaklaw ng mga iyon.
Pakitandaang maaari ding malapat ang Patakaran sa Privacy gumagamit ka man ng computer, mobile phone, tablet, TV, o iba pang device upang i-access ang aming Mga Serbisyo. Mahalagang basahin mo nang maigi ang Patakaran sa Privacy dahil sa tuwing gagamitin mo ang aming Mga Serbisyo, sumasang-ayon ka sa mga kasanayang inilalarawan namin sa Patakaran sa Privacy at sa mga dagdag.
Mahalaga ring bumalik ka rito nang madalas para sa mga update sa Patakaran sa Privacy. Kung ia-update namin ang Patakaran sa Privacy, ipapaalam namin sa iyo ang tungkol sa mga pagbabagong itinuturing naming mahalaga sa pamamagitan ng paglalagay ng abiso sa nauugnay na Mga Serbisyo. Sa pamamagitan ng pag-access at paggamit sa aming Mga Serbisyo pagkatapos naming maglagay ng ganoong abiso, sumasang-ayon ka sa (mga) bagong kasanayang tinukoy sa update. Ang pinakabagong bersyon ng Patakaran sa Privacy ay palaging magiging available dito https://account.samsung.com/membership/pp. Maaari mong tingnan ang “petsa ng pagkakaroon ng bisa” na naka-post sa itaas upang tingnan kung kailan huling na-update ang Patakaran sa Privacy.

ANO ANG IMPORMASYONG KINOKOLEKTA NAMIN TUNGKOL SA IYO?

Impormasyong direkta mong ibinibigay
Binibigyang-daan ka ng ilang serbisyo na direktang makapagbigay sa amin ng impormasyon. Halimbawa:
• Ang ilan sa aming Mga Serbisyo ay nagbibigay-daan sa mga user na gumawa ng mga account o profile. Kaugnay ng Mga Serbisyong ito, maaari naming hilingin sa iyong magbigay ng ilang partikular na impormasyon tungkol sa iyong sarili upang i-set up ang account o profile. Halimbawa, maaari kang magsumite ng ilang partikular na impormasyon tungkol sa iyong sarili, gaya ng iyong pangalan at email address, kapag gumawa ka ng Samsung account.
• Kung mag-o-order ka ng produkto o bayad na serbisyo mula sa amin, maaari naming hingiin ang iyong pangalan, impormasyon sa pakikipag-ugnayan, (mga) address sa pagpapadala at billing, at impormasyon ng credit card upang maproseso ang iyong order.
• Ang ilan sa aming Mga Serbisyo ay nagbibigay-daan sa iyong makipag-ugnayan sa ibang mga tao. Ililipat ang mga pakikipag-ugnayang iyon sa pamamagitan ng aming mga system.

Impormasyon tungkol sa iyong paggamit sa Mga Serbisyo
Bilang karagdagan sa impormasyong iyong ibinibigay, maaari kaming mangolekta ng impormasyon tungkol sa iyong paggamit sa Mga Serbisyo sa pamamagitan ng software sa iyong device at iba pang mga paraan. Halimbawa, maaari naming kolektahin ang:
• Impormasyon ng device – gaya ng modelo ng iyong hardware, IMEI number, at iba pang natatanging identifier ng device, MAC address, IP address, mga bersyon ng operating system, at mga setting ng device na ginagamit mo upang i-access ang Mga Serbisyo.
• Impormasyon ng log – gaya ng oras at tagal ng paggamit mo sa Serbisyo, mga termino ng query sa paghahanap na inilalagay mo sa pamamagitan ng Mga Serbisyo, at anumang impormasyong nakaimbak sa cookies na nailagay namin sa iyong device.
• Impormasyon ng lokasyon – gaya ng GPS signal ng iyong device o impormasyon tungkol sa malalapit na access point at base station ng Wi-Fi na maaaring maipadala sa amin kapag gumamit ka ng ilang partikular na Serbisyo.
• Impormasyon ng boses – gaya ng mga recording ng iyong boses na nire-record namin (at maaari naming iimbak sa aming mga server) kapag gumamit ka ng mga voice command upang magkontrol ng Serbisyo. (Tandaang kapag nakipagtulungan kami sa isang third party na service provider na nagbibigay ng mga serbisyo sa speech-to-text na pag-convert para sa amin, maaaring makatanggap at mag-imbak ang naturang provider ng ilang partikular na voice command.)
• Iba pang impormasyon tungkol sa paggamit mo sa Mga Serbisyo, gaya ng mga app na iyong ginagamit, mga website na binibisita mo, at kung gaano ka kadalas makipag-ugnayan sa content na iniaalok sa pamamagitan ng Serbisyo.

Impormasyon mula sa mga third party na pinagmulan
Maaari kaming makatanggap ng impormasyon tungkol sa iyo mula sa mga available na pampubliko at pangkomersyal na pinagmulan (ayon sa pinapayagan ng batas), na maaari naming isama sa iba pang impormasyong natatanggap namin mula o tungkol sa iyo. Maaari din kaming makatanggap ng impormasyon tungkol sa iyo mula sa mga serbisyo ng third party para sa social networking kapag pinili mong kumonekta sa mga serbisyong iyon.

Iba Pang Impormasyong Aming Kinokolekta
Maaari din kaming mangolekta ng iba pang impormasyon tungkol sa iyo, sa iyong device, o sa iyong paggamit sa mga serbisyo sa mga paraang inilalarawan namin sa iyo sa panahon ng pangongolekta o sa iba pang panahon, nang may pahintulot mo.
Maaari mong piliing huwag magbigay sa amin ng ilang partikular na uri ng impormasyon (hal. impormasyong hinihingi namin tuwing nagpaparehistro ng Samsung account), ngunit maaari itong makaapekto sa kakayahan mong gamitin ang ilang Serbisyo.

PAANO NAMIN GINAGAMIT ANG IYONG IMPORMASYON?
Maaari naming gamitin ang impormasyong aming kinokolekta para sa mga sumusunod na layunin:
• upang irehistro ka o ang iyong device para sa isang Serbisyo;
• upang magbigay ng Serbisyo o feature na hinihiling mo;
• upang magbigay ng naka-customize na content at magbigay ng mga naka-personalize na serbisyo batay sa mga nakaraan mong aktibidad sa aming Mga Serbisyo;
• para sa pag-advertise, gaya ng pagbibigay ng mga naka-customize na pag-advertise, sponsored na content, at pagpapadala sa iyo ng mga pampromosyong pakikipag-ugnayan;
• para sa pagtatasa at pagsusuri ng aming market, mga customer, mga produkto at mga serbisyo (kabilang ang pagtatanong sa iyo tungkol sa iyong mga opinyon sa aming mga produkto at serbisyo at pagpapatupad ng mga survey sa customer);
• upang maunawaan kung paano ginagamit ng mga tao ang aming Mga Serbisyo para mapahusay namin ang mga iyon at makagawa kami ng mga bagong produkto at serbisyo;
• upang makapagbigay ng mga serbisyo sa pagme-maintain para sa iyong device;
• upang magsagawa ng mga libreng raffle na may papremyo, mga kumpetisyong may papremyo, o mga promosyon, alinsunod sa pinapahintulutan ng batas; at
• iba pang hindi nabanggit nang may pahintulot mo.
Maaari naming pagsamahin ang impormasyon mula sa iyo o tungkol sa iyo, kabilang ang mula sa iba’t ibang Serbisyo o device, para sa mga layuning tumutugma sa Patakaran sa Privacy na ito. Halimbawa, maaari naming gamitin ang mga detalye ng iyong Samsung account sa lahat ng Serbisyo na nangangailangan ng Samsung account. O kaya ay maaari naming ibatay rito ang aming mga rekomendasyon, naka-customize na content, at naka-personalize na feature upang maging mas maganda ang karanasan mo sa Mga Serbisyo. Depende sa dahilan kung bakit namin pinagsasama-sama ang data, at sa mga kinakailangan ng naaangkop na batas, maaaring gawing available ang mga partikular na kontrol para sa ganoong pagsasama, halimbawa, sa mga menu ng mga setting ng device o application, o sa pamamagitan ng pagbisita sa mga naaangkop na web page.

KANINO NAMIN IBINUBUNYAG ANG IYONG IMPORMASYON?
Hindi namin ibibigay ang iyong impormasyon sa mga third party para sa mga sarili nilang layuning pang-marketing o pangnegosyo nang wala ang iyong pahintulot. Gayunpaman, maaari naming ibunyag ang iyong impormasyon sa mga sumusunod na entity:
• Mga Affiliate. Maaaring ibahagi ang iyong impormasyon sa mga affiliate ng Samsung para sa mga layuning inilarawan sa Patakaran sa Privacy na ito. Nangangahulugan ang terminong ‘mga affiliate’ ng mga kumpanyang nauugnay sa Samsung Electronics Co., Ltd. sa pamamagitan ng nakabahaging pagmamay-ari o kontrol. Kabilang sa aming mga affiliate ang mga kumpanyang may pangalan ng Samsung Electronics. Maaari ding kasama sa mga affiliate ang iba pang kumpanyang nauugnay sa pamamagitan ng nakabahaging pagmamay-ari o kontrol, gaya ng Samsung SDS.
• Mga Kasosyo sa Negosyo. Maaari din kaming makapagbahagi ng impormasyon sa mga pinagkakatiwalaang kasosyo sa negosyo, kabilang ang mga wireless na carrier. Maaaring gamitin ng mga entity na ito ang iyong impormasyon upang makapagbigay sa iyo ng mga serbisyong hinihiling mo, manghula tungkol sa mga interes mo, at maaaring magbigay sa iyo ang mga ito ng mga pampromosyong materyal, advertisement, at iba pang materyal.
• Mga Service Provider. Maaari din naming ibunyag ang iyong impormasyon sa mga kumpanyang nagbibigay ng mga serbisyo para sa amin o sa ngalan namin, gaya ng mga kumpanyang tumutulong sa amin sa pagsingil at nagpapadala ng mga email sa ngalan namin. Limitado ang kakayahan ng mga entity na ito na gamitin ang iyong impormasyon para sa iba pang mga layunin maliban sa pagbibigay ng serbisyo para sa amin.
• Iba Pang Mga Party Kapag Kinailangan ng Batas o Kapag Kailangan Upang Protektahan ang Aming Mga Serbisyo. Maaaring may mga pagkakataon kung saan ibinubunyag namin ang iyong impormasyon sa iba pang mga party:
• upang makasunod sa batas o tumugon sa kinakailangang legal na proseso (gaya ng search warrant o iba pang court order);
• upang i-verify o ipatupad ang pagsunod sa mga patakarang sumasaklaw sa aming Mga Serbisyo; at
• upang protektahan ang mga karapatan, pag-aari, o kaligtasan ng Samsung, o ng anuman sa aming mga affiliate, kasosyo sa negosyo o customer.
• Iba Pang Mga Party na Nauugnay sa Mga Transaksyong Pangkumpanya. Maaari naming ibunyag ang iyong impormasyon sa isang third party bilang bahagi ng merger o transfer, o kapag may nangyaring bankruptcy.
• Iba Pang Mga Party na May Pahintulot Mo o Kinokontrol Mo. Bilang karagdagan sa mga pagbubunyag na inilarawan sa Patakaran sa Privacy na ito, maaari kaming magbahagi ng impormasyon tungkol sa iyo sa mga third party kapag pinayagan mo o hiniling mo ang ganoong pagbabahagi.

IYONG MGA PAGPIPILIAN
Nag-aalok kami ng maraming pagpipilian tungkol sa kung paano namin ginagamit ang iyong impormasyon. Maaari kang pumili kung makakatanggap ka ba ng mga pakikipag-ugnayang pampromosyon mula sa amin sa pamamagitan ng pagsunod sa mga tagubilin sa pag-unsubscribe na kasama sa pakikipag-ugnayan. Maaari ka ring gumawa ng mga pagbabago sa iyong mga setting gaano mo man kadalas gusto para sa partikular na Mga Serbisyo, kapag nagbigay kami sa iyo ng napapanahong abiso, o sa pamamagitan ng pagbisita sa mga may kaugnayang webpage.

ANO ANG GINAGAWA NAMIN UPANG PANATILIHING SECURE ANG IYONG IMPORMASYON?
Naglagay kami ng mga makatwirang pisikal at teknikal na pag-iingat upang panatilihing ligtas ang impormasyong aming kinokolekta na may-kaugnayan sa Mga Serbisyo. Gayunpaman, bagama’t nagsasagawa kami ng mga makatwirang hakbang upang protektahan ang iyong impormasyon, walang website, pagpapadala sa pamamagitan ng Internet, computer system, o wireless connection na ganap na secure.

PAHINTULOT SA INTERNASYONAL NA PAGLIPAT NG DATA
Sa pamamagitan ng paggamit o pakikilahok sa anumang Serbisyo at/o pagbibigay sa amin ng iyong impormasyon, pumapayag ka sa pangongolekta, paglipat, pag-iimbak, at pagpoproseso sa iyong impormasyon sa labas ng tinitirhang bansa (hal. South Korea), alinsunod sa Patakaran sa Privacy na ito. Pakitandaan na maaaring hindi maging ganoong kakomprehensibo ang proteksyon sa data at iba pang batas sa mga bansa kung saan maaaring ilipat ang iyong impormasyon kumpara sa proteksyon sa data at iba pang batas sa iyong bansa.

PAG-ACCESS NG IYONG IMPORMASYON
Sa ilalim ng mga batas ng ilang hurisdiksyon, maaari kang magkaroon ng karapatang hilingin ang mga detalye tungkol sa impormasyong kinokolekta namin at itama ang mga mali sa impormasyong iyon. Mananatiling hindi apektado ang anumang karagdagang karapatan ng user na naaayon sa batas. Kung pinapayagan ng batas, maaari kaming maningil ng kaunting halaga para sa pagbibigay sa iyo ng ganitong kakayahan. Maaari naming tanggihang iproseso ang mga kahilingang masyadong paulit-ulit, masyadong mabigat pagdating sa teknikalidad, makasasama sa privacy ng iba, masyadong hindi praktikal, o kung hindi naman hinihingi ng lokal na batas ang pag-access. Kung gusto mong hilinging i-access ang iyong impormasyon, mangyaring makipag-ugnayan sa aming customer service department sa https://www.samsung.com o https://help.content.samsung.com.

PAGPAPANATILI NG DATA
Nagsasagawa kami ng mga makatwirang hakbang upang matiyak na magiging available lang ang impormasyon tungkol sa iyo hangga’t kinakailangan ang mga ito para matapos ang layunin kung para saan ito pinroseso, o mas matagal pa kung hinihingi ng anumang kontrata, ng naaangkop na batas, o para sa mga layuning pang-istatistika, alinsunod sa mga naaangkop na hakbang panseguridad.

MGA LINK AT PRODUKTO NG THIRD PARTY SA AMING MGA SERBISYO
Maaaring ma-link ang aming Mga Serbisyo sa mga website at serbisyo ng third party na hindi namin kontrolado. Hindi kami mananagot para sa seguridad o privacy ng anumang impormasyong kinolekta ng mga website o ng iba pang serbisyo. Dapat kang maging maingat at dapat mong suriin ang mga pahayag sa privacy na naaangkop sa mga website at serbisyo ng third party na iyong ginagamit.
Maaari din naming gawing available para sa iyo ang ilang partikular na produkto o serbisyo (hal. mga app na available sa pamamagitan ng Galaxy Apps o Mga App) na binuo ng mga third party. Hindi mananagot ang Samsung para sa mga produkto o serbisyo na ito ng third party.
Mga Third Party na Nagbibigay ng Content, Pag-advertise, o Functionality para sa Aming Mga Serbisyo
Ang ilan sa content, pag-a-advertise at functionality sa aming Mga Serbisyo ay maaaring ibigay ng mga third party na hindi namin kaakibat. Halimbawa:
• Binibigyang-daan ka naming manood ng video content na ibinigay ng mga provider ng content;
• Nagde-develop ang mga third party ng mga app na ginagawa naming available sa pamamagitan ng Galaxy Apps o Mga App;
• Maaaring maghatid ang ilang partikular na third party ng pag-a-advertise o kaya ay maaaring subaybayan ng mga ito kung aling mga advertisement ang nakikita ng mga user, kung gaano nila kadalas nakikita ang mga advertisement na ito, at kung ano ang tugon ng mga user sa mga iyon; at
• Binibigyang-daan ka naming magbahagi sa iba ng ilang partikular na materyal na nasa Mga Serbisyo sa pamamagitan ng mga serbisyo para sa social networking gaya ng Facebook, Twitter, Google+, at LinkedIn.
Maaaring mangolekta o tumanggap ang mga third party na ito ng ilang partikular na impormasyon tungkol sa paggamit mo sa Mga Serbisyo, sa pamamagitan ng paggamit ng cookies, mga beacon, mga katulad na teknolohiya, at iba pa, at maaaring kolektahin ang impormasyong ito sa loob ng mahabang panahon at isama sa impormasyong nakolekta sa iba’t ibang website at online na serbisyo. Hindi kinokontrol ng Samsung ang mga kasanayan sa pangongolekta at paggamit ng data ng mga kumpanyang ito. Nakikilahok ang ilan sa mga kumpanyang ito sa mga programang binuo ng industriya na idinisenyo upang papiliin ang mga consumer kung tatanggap ng naka-target na pag-advertise o hindi. Pakibisita ang mga website na pinapagana ng Network Advertising Initiative “http://networkadvertising.org” at Digital Advertising Alliance “http://www.aboutads.info/” upang matuto nang higit pa.
Kung kokonekta ka gamit ang isang serbisyo sa social networking, maaari kaming makatanggap at mag-imbak ng impormasyon sa pagpapatotoo mula sa serbisyong iyon upang bigyang-daan kang makapag-log in, pati na rin ng iba pang impormasyon na pinayagan mong matanggap namin kapag kumokonekta ka sa mga serbisyong ito.
Bilang karagdagan, pakitandaan na kung pipiliin mong kumonekta gamit ang isang serbisyo sa social networking sa isang device na ginagamit ng iba pang mga tao bukod sa iyo, maaaring makita ng ibang mga user na iyon ang impormasyong ipinapakita o nakaimbak bilang kaugnay ng iyong account sa (mga) serbisyo ng social networking kung saan ka kumokonekta.

COOKIES, MGA BEACON, AT MGA KATULAD NA TEKNOLOHIYA
Kami, gayundin ang ilang partikular na third party na nagbibigay ng content, pag-advertise, at iba pang functionality sa aming Mga Serbisyo, ay maaaring gumamit ng cookies, mga beacon, at iba pang mga teknolohiya sa ilang partikular na bahagi ng aming Mga Serbisyo.

Cookies
Ang cookies ay maliliit na file na nag-iimbak ng impormasyon sa iyong computer, TV, mobile phone, o iba pang device. Binibigyang-daan nito ang entity na naglagay ng cookie sa iyong device na makilala ka sa iba’t ibang website, serbisyo, device, at/o session sa pag-browse. Maraming kapaki-pakinabang na gamit ang cookies. Halimbawa:
• Matatandaan ng cookies ang iyong mga kredensyal sa pag-sign in nang sa gayon ay hindi mo na kailangang ilagay pa ang mga kredensyal na iyon sa tuwing magla-log on sa isang serbisyo.
• Nakakatulong sa amin at sa mga third party ang cookies na maunawaan kung aling mga bahagi ng aming Mga Serbisyo ang pinakapopular dahil nakakatulong ang mga ito sa amin na makita kung aling mga page at feature ang ina-access ng mga bisita at kung gaano sila katagal sa mga page. Sa pamamagitan ng pag-aaral ng mga ganitong uri ng impormasyon, mas nagagawa naming iangkop ang Mga Serbisyo at bigyan ka ng mas magandang karanasan.
• Nakakatulong sa amin at sa mga third party ang cookies na maunawaan kung aling mga ad ang mga nakita mo nang sa gayon ay hindi mo matanggap ang parehong ad sa tuwing ia-access mo ang isang Serbisyo.
• Nakakatulong sa amin at sa mga third party ang cookies na makapagbigay sa iyo ng nauugnay na content at pag-a-advertise sa pamamagitan ng pangongolekta ng impormasyon tungkol sa iyong paggamit sa aming Mga Serbisyo at iba pang mga website at app.
Kapag gagamit ka ng web browser upang i-access ang Mga Serbisyo, maaari mong i-configure ang iyong browser upang tanggapin ang lahat ng cookies, tanggihan ang lahat ng cookies o mag-abiso kapag may naipadalang cookie. Magkakaiba ang bawat browser, kaya naman tingnan ang menu ng “Tulong” ng iyong browser upang matuto kung paano baguhin ang iyong mga kagustuhan sa cookie. Ang operating system ng iyong device ay maaaring maglaman ng mga karagdagang kontrol para sa cookies.
Gayunpaman, pakitandaan na maaaring idinisenyo ang ilang Serbisyo upang gumana gamit ang cookies at ang pagdi-disable sa cookies ay maaaring makaapekto sa iyong kakayahang gamitin ang Mga Serbisyong iyon o ang ilang bahagi ng mga iyon.

Iba Pang Lokal na Storage
Kasama ng ilang partikular na third party, maaari kaming gumamit ng ibang mga uri ng teknolohoya ng lokal na storage, gaya ng Mga Object na Lokal na Nakabahagi (kilala rin bilang “Flash cookies”) at lokal na storage ng HTML5, kaugnay ng aming Mga Serbisyo. Kapareho ng mga teknolohiyang ito ang cookies na tinalakay sa itaas dahil iniimbak rin ang mga ito sa iyong device at maaaring gamitin upang mag-imbak ng ilang partikular na impormasyon tungkol sa iyong mga aktibidad at kagustuhan. Gayunpaman, maaaring gamitin ng mga teknolohiyang ito ang iba’t ibang bahagi ng iyong device mula sa karaniwang cookies, kaya naman maaaring hindi mo magawang kontrolin ang mga ito gamit ang mga karaniwang tool at setting ng browser. Para sa impormasyon tungkol sa pagdi-disable o pagde-delete ng impormasyon nasa Flash cookies, mangyaring mag-click dito “http://helpx.adobe.com/flash-player/kb/disable-local-shared-objects-flash.html”.

Mga Beacon
Kami, pati na rin ang ilang partikular na third party, ay maaari ding gumamit ng mga teknolohiyang tinatawag na mga beacon (o “mga pixel”) na naghahatid ng impormasyon mula sa iyong device patungo sa isang server. Maaaring i-embed ang mga beacon sa online na content, mga video at mga email, at magagawa ng mga ito na payagan ang isang server na magbasa ng ilang partikular na uri ng impormasyon mula sa iyong device, alamin kung kailan ka may tiningnan na isang partikular na content o isang partikular na mensahe sa email, alamin ang oras at petsa kung kailan mo tiningnan ang beacon at ang IP address ng iyong device. Gumagamit kami at ang ilang partikular na third party ng mga beacon para sa iba’t ibang dahilan, kabilang ang pagsusuri sa paggamit sa aming Mga Serbisyo at (sa tulong ng cookies) pagbibigay ng mga content at ad na mas nauugnay sa iyo.
Sa pamamagitan ng pag-access at paggamit sa aming Mga Serbisyo, pumapayag kang malagyan ng cookies, iba pang teknolohiya sa lokal na storage, mga beacon, at iba pang impormasyon sa iyong mga device. Pumapayag ka ring ma-access namin at ng mga third party na nabanggit sa itaas ang naturang cookies, mga teknolohiya sa lokal na storage, mga beacon, at impormasyon.

HIGIT PANG IMPORMASYON
Kung mayroon kang anumang partikular na tanong, mangyaring makipag-ugnayan sa amin sa:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Email: Mangyaring makipag-ugnayan sa customer service department sa https://www.samsung.com o https://help.content.samsung.com.


ABISO NG PRIVACY PARA SA CUSTOMIZATION SERVICE
Upang magamit ang Customization Service, may Samsung account ka muna dapat. Mapapailalim sa aming Patakaran sa Privacy sa https://account.samsung.com/membership/pp (“Patakaran sa Privacy ng Samsung”) ang paggamit mo sa Samsung account at sa Customization Service. Nagbibigay ang Abiso ng Privacy na ito ng mga karagdagang detalye tungkol sa kung paano maaaring kolektahin, gamitin, ibahagi, at iimbak ang iyong personal na impormasyon kaugnay ng Customization Service, at dapat itong basahin kasama ng Patakaran sa Privacy ng Samsung. Kung sakaling may hindi pagkakapareho o hindi pagkakatugma sa pagitan ng mga tuntunin ng Abiso ng Privacy na ito at ng Patakaran sa Privacy ng Samsung, mangingibabaw ang mga tuntunin ng Abiso ng Privacy na ito.

Ano ang Customization Service?
Idinisenyo ang mga device, app, at serbisyo ng Samsung (isa-isang tinatawag na “Serbisyo” at “Mga Serbisyo” naman kung sama-sama) upang bigyan ka ng mga naka-customize na serbisyo sa pamamagitan ng panghuhula sa mga kagustuhan at pangangailangan mo sa isang mahusay at matalinong paraan. Nagbibigay ang Customization Service ng Samsung ng pinagandang karanasan ng user, kabilang ang mga naka-customize na content at rekomendasyon, batay sa impormasyong nakuha tungkol sa iyo at sa paggamit mo sa Mga Serbisyo. Halimbawa, mapapaganda ng Customization Service ang iyong karanasan bilang user ng Mga Serbisyo sa pamamagitan ng pag-aalok ng mga hint at impormasyong naka-customize para sa iyo kapag gumamit ka ng serbisyo ng Samsung sa pagkilala ng boses, o pag-alala sa musikang madalas mong pakinggan tuwing umuulan at pagrerekomenda rito sa hinaharap. Bukod pa rito, kung ibinigay mo ang command na “Paalalahanan akong bumili ng isang bote ng tubig kapag malapit na ako sa bahay,” maaalala ng Customization Service ang command at mapapaalalahanan ka nitong bumili ng isang bote ng tubig kapag malapit ka na sa bahay.

Anong mga uri ng impormasyon ang maaaring kolektahin ng Customization Service?
Kung mas mauunawaan at mas mapag-aaralan ka ng Customization Service, mas mabilis at mas tumpak itong makakapagbigay sa iyo ng naka-customize na content at impormasyon. Idinisenyo ang Customization Service upang makatulong sa pag-unawa sa iyong mga interes, kagustuhan, at lokasyon, at nangongolekta at nagsusuri ito ng impormasyon tungkol sa iyo sa iba’t ibang paraan, kabilang ang:
•	Impormasyon ng Device. Maaaring kolektahin ng Customization Service ang natatanging impormasyon sa pagkakakilanlan ng iyong device, impormasyon sa mga setting (gaya ng mga setting sa wika at lock), impormasyon sa status (gaya ng mga koneksyon sa iba pang device), at iba pang impormasyon tungkol sa iyong mga device. Maaari ding tingnan ng Customization Service ang mga application na naka-install o kasalukuyang gumagana sa iyong device. Bilang karagdagan, maaari ding mangolekta ang Customization Service ng impormasyon tungkol sa kung paano, kailan, at kung gaano mo katagal ginagamit ang mga device na nakakonekta sa iyong Samsung account, kabilang ang paggamit mo sa Mga Serbisyo at mga app at serbisyo ng third party (gaya ng listing ng mga app sa iyong mga device, musikang pinatugtog sa iyong mga device, mga website na binibisita mo, at mga paghahanap na isinasagawa mo).
•	Impormasyon Tungkol sa Iyong Musika at Mga Larawan. Maaaring mangolekta at magsuri ang Customization Service ng impormasyon gaya ng mga pamagat, genre, at artist sa mga musikang na-save o na-play na dati at impormasyon tungkol sa iyong mga larawan, gaya ng mga oras at lokasyon kung saan at kailan kinunan ang mga naka-save mong larawan.
•	Data Tungkol sa Mga Contact at Pakikipag-ugnayan. Maaaring i-access ng Customization Service ang iyong listahan ng contact at maaari nitong kolektahin at suriin ang iyong papasok/palabas na tawag at history ng text message upang bigyan ka ng mga serbisyo, gaya ng pagtukoy sa mga relasyon mo sa iba (hal. mga kapamilya mo at kaibigan), kung sino ang pinakamahahalaga mong contact, sino ang pinakamadalas makipag-ugnayan sa iyo, at ang gusto mong paraan ng pakikipag-ugnayan; pagpapakita ng impormasyon tungkol sa pinakamahahalaga mong contact (hal. mga hindi nasagot na tawag); at paghahanap sa mga contact na tinutukoy mo kapag gumagamit ng pagkilala ng boses.
•	Impormasyon sa Kalendaryo. Maaaring i-access ng Customization Service ang kalendaryo ng iyong device at maaari nitong kolektahin at suriin ang data ng iyong kalendaryo upang matutunan ang iyong mga kagustuhan, magtala ng mga espesyal na okasyon, at tukuyin ang iyong lokasyon.
•	History ng Pag-browse sa Internet. Maaaring i-access, kolektahin, at suriin ng Customization Service ang iyong history sa pag-browse ng Internet (gaya ng mga binisitang website, keyword sa paghahanap, at bookmark) upang matutunan ang iyong mga interes at kagustuhan; upang makapagpakita ng mga mas nauugnay na resulta para sa paghahanap at maibigay ang pinakanaaangkop na impormasyon sa iba’t ibang konteksto; at upang bigyan ka ng iba pang serbisyo, alinsunod sa inilarawan sa Abiso ng Privacy na ito. Hindi kokolektahin ang history ng iyong paghahanap mula sa pag-browse sa Internet na isinagawa sa Secret mode (Incognito o Private mode).
•	Impormasyon sa Lokasyon. Maaaring regular na i-access, kolektahin, at suriin ng Customization Service ang tumpak na geolocation ng iyong device at iba pang impormasyong nauugnay sa iyong lokasyon sa pamamagitan ng mga Bluetooth at Wi-Fi na signal, entry sa kalendaryo, at iba pang teknolohiya at data para sa ilang partikular na layunin, gaya ng pagbibigay ng mga notification o impormasyong nauugnay sa lokasyon na iyong hihilingin. Upang makapangolekta ang Customization Service ng impormasyon sa geolocation, naka-enable dapat ang mga setting ng Lokasyon sa iyong device. Ibig sabihin, may mga pagkakataong maaaring hilingin ng Customization Service na i-enable mo ang mga setting ng Lokasyon.
•	Data ng Samsung account, Aking Profile, at Mga Serbisyo ng Samsung. Maaaring mangolekta at magsuri ang Customization Service ng impormasyong nakaimbak o nauugnay sa iyong Samsung account (gaya ng iyong Samsung account ID, impormasyon sa pakikipag-ugnayan, pangalan, petsa ng kapanganakan, at kasarian) at impormasyong nakarehistro sa iyong Aking profile. Maaari ding mangolekta at magsuri ang Customization Service ng impormasyong nauugnay sa paggamit mo sa Mga Serbisyo, gaya ng history ng iyong paggamit ng mga Samsung app, mga voice command na ibinigay mo sa pamamagitan ng serbisyo sa pagkilala ng boses, mga notification na nakatakda sa Reminder, at data tungkol sa lagay ng panahon na ibinibigay sa iyo.
•	Impormasyong Nauugnay sa Mga Nakakonektang App at Serbisyo ng Third Party. Sa pamamagitan ng pagpapahintulot sa pagkonekta sa isang app o serbisyo ng third party, mabibigyang-daan mo ang Customization Service na magamit ang data tungkol sa paggamit mo sa mga naturang app at serbisyo ng third party at makapagbigay sa iyo ng mga naka-customize na feature.

Bukod sa impormasyong tinukoy sa itaas, maaari ding mangolekta ang Customization Service ng impormasyon tungkol sa iyo, sa mga device mo, at sa iyong paggamit sa Mga Serbisyo sa paraang inilarawan sa iyo sa panahon ng pangongolekta o iba pa nang may pahintulot mo. Nagbibigay sa iyo ang Customization Service ng mga pagpipilian sa kung paano maaaring gamitin at suriin ng Customization Service ang ilang partikular na uri ng personal na impormasyon, gaya ng iyong history sa pagtawag at text message, data ng geolocation, at history sa pag-browse ng internet. Nagbibigay rin sa iyo ang Customization Service ng pagpipiliang mag-opt out sa paggamit ng Customization Service ng iyong personal na impormasyon para sa mga layunin sa pag-advertise. Para sa higit pang impormasyon, pakibasa ang seksyong “Ang Iyong Mga Karapatan at Pagpipilian” sa ibaba.

Paano ginagamit ang nakolektang impormasyon?
Susuriin ng Customization Service ang impormasyong tinukoy sa itaas sa pamamagitan ng isang naka-automate na system, at ibibigay nito ang nasuring data sa Mga Serbisyo at mga app ng third party na pinahintulutan mo para sa mga sumusunod na layunin:
•	upang bigyan ka ng naka-customize na content at impormasyon;
•	upang sumuri ng mga paraan ng pagbibigay sa iyo ng mas mahusay na Mga Serbisyo;
•	upang pahusayin at paunlarin ang Mga Serbisyo;
•	upang magpakita ng mga naka-customize na advertisement tungkol sa mga produkto at serbisyong maaaring kainteresan mo; at
•	sa pamamagitan ng hiwalay mong pahintulot, makipag-ugnayan sa iyo sa pamamagitan ng email at push notification tungkol sa mga produkto at serbisyong iniaalok ng Samsung at mga third party na naaangkop sa mga interes mo.
Maaari mong ihinto ang pangongolekta at paggamit ng ilang partikular na impormasyon alinsunod sa seksyong “Ang Iyong Mga Karapatan at Pagpipilian” sa ibaba. Pakitandaang dahil kailangan ang ilang partikular na impormasyon para maibigay sa iyo ng bawat Serbisyo ang Customization Service, matitiyak lang ang pinakamagandang karanasan ng user kapag pinayagan mo ang Customization Service na i-access ang lahat ng impormasyon.

Naka-customize na Pag-advertise at Direct Marketing
Maaaring mangolekta, magsuri, at magbahagi ang Customization Service ng impormasyon tungkol sa iyong paggamit sa Mga Serbisyo at online na aktibidad sa mahabang panahon at sa mga website at app ng third party, pati na rin sa mga device, upang bigyan ka ng mga pakikipag-ugnayang may kinalaman sa pag-advertise at direct marketing (sama-samang tinatawag na “Mga Ad”) tungkol sa mga produkto at serbisyong iniaalok ng Samsung at mga third party na naaangkop sa mga interes mo. Kapag kinailangan ng naaangkop na batas, hihingin namin ang iyong pahintulot para sa pagproseso ng personal mong impormasyon para sa mga layunin ng direct marketing. Maaari kang mag-opt out sa paggamit ng Customization Service sa naturang impormasyon para sa naka-customize na Mga Ad sa pamamagitan ng menu na Aking profile > Pamahalaan ang Samsung account sa iyong mga setting ng Samsung account, sa pamamagitan ng pag-off sa “Advertisement Gamit ang Customization Service”. Pakitandaang maaaring hindi mapahinto ng pag-disable sa opsyong ito ang lahat ng Ad (kabilang ang naka-customize na Mga Ad) na ibinibigay ng Samsung. Maaari kang patuloy na makatanggap ng Mga Ad mula sa Samsung kung pinahintulutan mo ang pagtanggap sa mga iyon mula sa iba pang Serbisyo. Pakibisita ang menu na Mga Setting sa naaangkop na Serbisyo para sa higit pang impormasyon sa kung paano mag-opt out sa ganoong Mga Ad sa iba pang Serbisyo.

Paano ko made-delete ang impormasyong nakuha ng Customization Service?
Ide-delete ang impormasyong nakuha at nasuri ng Customization Service kapag na-delete mo ang iyong Samsung account. Maaari mo ring hilingin ang pag-delete sa mga partikular na kategorya ng data na nakolekta at nasuri ng Customization Service anumang oras, kahit na hindi mo pa nade-delete ang iyong Samsung account, sa pamamagitan ng menu na Mga Setting ng Privacy sa iyong Samsung account. Pakitandaang sa ilang pagkakataon, maaaring tumagal bago ma-delete nang tuluyan ang impormasyong naka-save sa aming mga server.

Anong mangyayari kung ide-delete ko ang impormasyong nakolekta ng Customization Service o kaya ay inihinto ko ang pangongolekta ng Customization Service ng ilan sa mga impormasyon?
Kung ide-delete mo ang nakolektang impormasyon, maaaring mabawasan ang katumpakan at/o kalidad ng naka-customize na content na inihahatid sa iyo ng Customization Service. Bukod pa rito, maaaring kailangan ng ilang feature sa pag-customize ang impormasyong na-delete mo o ipinagkait mo sa Customization Service, at may posibilidad na maibabalik lang ang pagtanggap sa mga feature na iyon kung papayagan ang Customization Service na kolektahin at gamiting muli ang naturang impormasyon.

Kanino namin ibinubunyag ang iyong personal na impormasyon?
Hindi kami nagbubunyag ng personal na impormasyon tungkol sa iyo sa mga third party sa pamamagitan ng Customization Service, maliban na lang sa nakasaad sa Abiso ng Privacy na ito at sa Patakaran sa Privacy ng Samsung. Maaari naming ibahagi ang iyong personal na impormasyon sa aming mga subsidiary at affiliate at sa mga third party na service provider na tumutulong sa aming maibigay ang Customization Service.

Paano Namin Pinoprotektahan ang Iyong Personal na Impormasyon
May mga nakalatag kaming administratibo, teknikal, at aktwal na depensang idinisenyo upang protektahan ang personal na impormasyong nakukuha mula sa Mga Serbisyo at sa Customization Service laban sa labag sa batas o hindi pinapahintulutang pagkasira, panghihimasok, pagkawala, pagpapalit, pag-access, pagbubunyag, o paggamit.

Ang Iyong Mga Karapatan at Pagpipilian
Iginagalang ng Samsung ang mga napili mo at nagsusumikap itong mag-alok ng iba’t ibang paraan para makontrol mo ang iyong impormasyon. Maaari mong i-disable anumang oras ang Customization Service sa pamamagitan ng opsyong “Customization Service” sa menu na Mga Setting ng iyong Samsung account, kung saan sususpindihin ng Samsung ang pagbibigay ng naka-customize na content at impormasyon, pati na rin ang pangongolekta at pagsusuri ng Customization Service sa iyong impormasyon. Bilang karagdagan, kung babaguhin mo ang mga setting na inilarawan sa seksyong “Naka-customize na Pag-advertise at Direct Marketing” sa itaas, hindi na maaaring gamitin para sa mga layunin sa pag-advertise ang impormasyong nakolekta at nasuri ng Customization Service.

Bilang karagdagan, maaari mong tukuyin ang mga kategorya ng impormasyong maaaring kolektahin at suriin ng Customization Service, pati na rin ang suporta ng Customization Service para sa ilang partikular na Serbisyo. Gayunpaman, hindi maaapektuhan ng mga desisyon sa hinaharap ang impormasyong nakolekta at nasuri na ng Customization Service, at hindi made-delete ng pag-disable sa Customization Service ang impormasyong nauna nang nakolekta at nasuri ng Customization Service. Kahit na na-disable mo na ang Customization Service, magagamit mo pa rin ang mga default na feature na ibinibigay ng bawat Serbisyo. Makakapili ka mula sa iba’t ibang opsyong nakabalangkas sa ibaba:

•	Upang baguhin ang mga setting ng Customization Service sa bawat device na nakarehistro sa iyong Samsung account, mangyaring isagawa ang sumusunod:
- Mga Smartphone/Tablet: Mga Setting > Cloud at mga account > Mga Account > Samsung account > Privacy > Customization Service
•	Upang baguhin ang mga setting ng Customization Service para sa lahat ng device na nakarehistro sa iyong Samsung account, mangyaring isgawa ang sumusunod:
- Website: https://account.samsung.com > Mga setting ng personal na impormasyon
- Mga Smartphone/Tablet: Mga Setting > Cloud at mga account > Mga Account > Samsung account > Aking profile > Pamahalaan ang Samsung account > Customization Service

Maaaring magbago ang mga partikular na setting sa itaas dahil sa mga updated o bagong modelo ng device na nakakasuporta sa Customization Service. Pakitandaang maaaring magbago ang iyong naka-customize na karanasan ng user dahil sa pag-disable sa Customization Service.

Alinsunod sa naaangkop na batas, maaari kang tumangging iproseso ang iyong personal na impormasyon o kaya ay humiling na ipagbawal ang pagproseso rito, at maaari kang humiling na i-access at baguhin ang sarili mong personal na impormasyon. Maaari kang humiling sa pamamagitan ng aming customer service department sa https://help.content.samsung.com.


PANGKALAHATANG PATAKARAN SA PRIVACY NG SAMSUNG – KARAGDAGAN PARA SA SMART TV
Nag-aalok ang serbisyo ng Samsung na Smart TV ng isang hanay ng mga feature na nagbibigay ng pinahusay na video content, mga naka-customize na karanasan sa TV, mga pelikula, mga koneksyon sa mga serbisyo para sa social networking, at kakayahang kontrolin ang iyong Smart TV at makipag-ugnayan dito sa pamamagitan ng mga voice command. Nangongolekta, gumagamit, nagbabahagi, at nag-iimbak kami ng impormasyon sa pamamagitan ng iyong Smart TV at ng mga device na nakakonekta sa iyong Smart TV alinsunod sa mga paraang nakasaad sa Pangkalahatang Patakaran sa Privacy ng Samsung. Naglalagay ang Karagdagang ito ng higit pang detalye tungkol sa mga kasanayan sa privacy ng ilang feature ng Smart TV.

Idinisenyo ang Smart TV upang bigyang-daan kang humanap at mag-access ng video programming at iba pang content sa isang madaling paraan. Halimbawa, maaari kang mag-access ng impormasyon tungkol sa mga live na programa sa telebisyon na ibinibigay sa iyo ng iyong cable o satellite operator at mga on-demand na alok sa video content na ibinibigay ng mga third party na provider ng content sa pamamagitan ng mga gabay sa paghahanap na lumalabas sa Smart TV mo.
Sa kaso ng mga live na programa sa telebisyon, isa ang postcode mo sa mga pinagbabatayan namin sa pagtukoy ng content na magiging available sa iyo. Bukod pa rito, nakakatulong sa iyo ang Smart TV na humanap at maranasan ang iba pang content sa Smart TV na mas may kaugnayan sa iyo sa pamamagitan ng pagtatampok sa programa at content na malamang na kainteresan mo o pagbibigay ng mga karagdagang serbisyong magpapaganda sa karanasan mo sa panonood. Ibinabatay namin ang mga rekomendasyon at karagdagang serbisyo na ito sa:
• Impormasyon tungkol sa content na iyong pinanood, binili, na-download, o na-stream sa pamamagitan ng mga application ng Samsung sa iyong Smart TV o iba pang device (Para sa impormasyon tungkol sa panonood ng TV, pakibasa ang seksyong ‘Mga Serbisyo sa Impormasyon Tungkol sa Panonood’ sa ibaba);
• Impormasyon tungkol sa mga application na na-access mo sa pamamagitan ng Smart TV;
• Impormasyon tungkol sa iyong mga pag-click sa “I-like”, “I-dislike”, “Panoorin Ngayon”, at iba pang button sa iyong Smart TV;
• Ang mga termino sa query na inilalagay mo sa mga feature ng paghahanap ng Smart TV, kabilang ang paghahanap mo ng partikular na video content;
• Iba pang impormasyon tungkol sa device at paggamit sa Smart TV, kabilang ang ngunit hindi limitado sa, IP address, data ng log, impormasyong tumutukoy sa configuration ng iyong hardware o software, impormasyon ng browser, at ang (mga) page na iyong hiniling.

Mga Serbisyo sa Impormasyon Tungkol sa Panonood
Upang bigyan ka ng mga naka-customize at naka-personalize na karanasan sa Smart TV, babatay ang ilan sa aming mga feature at serbisyo sa iyong history ng panonood ng TV at sa impormasyon sa paggamit ng Smart TV.
Kabilang sa history mo ng panonood ng TV ang impormasyon tungkol sa mga network, channel, nabisitang website, at programang pinanood sa iyong Smart TV at ang tagal ng panonood mo sa mga iyon.
Maaari kaming gumamit ng automatic content recognition (ACR) at iba pang teknolohiya upang makuha ang impormasyong ito. Nagpapasa ang iyong Smart TV ng impormasyon tungkol sa mga video snippet o tuner ng TV upang tukuyin ang mga programang pinanood.
Maaari mong baguhin ang iyong opsyon sa privacy anumang oras sa pamamagitan ng pagpunta sa menu ng mga setting upang mag-disable ng isang partikular na feature o serbisyo sa sarili mong paghuhusga, kung saan ihihinto ng iyong history ng panonood ng TV ang pangongolekta para sa partikular na feature o serbisyong iyon.
Tandaang maaaring maapektuhan ng iyong opsyon sa privacy ang pagiging available o ang kalidad ng partikular na serbisyong nakabatay sa impormasyon sa panonood.

Mga Serbisyo sa Interest-Based Advertisement
Ang Mga Serbisyo sa Interest-Based Advertisement (ang “Mga Serbisyo sa IBA”) ay idinisenyo upang makapagbigay ng kakayahang kumuha at tumingin ng mga kapaki-pakinabang at interactive na interest based advertisement tungkol sa mga produkto at serbisyong iniaalok ng Samsung at ng mga third party sa iyong Samsung Smart TV o sa iba’t ibang platform o device ng Samsung at third party, kabilang ang mga linear na komersyal, sa web, mga mobile device, at mga tablet.

Upang gawing mas may kaugnayan sa iyo ang pag-advertise sa mga device mo, babatay ang serbisyo sa IBA sa history ng panonood mo ng TV (kabilang ang impormasyon tungkol sa mga network, channel, nabisitang website, at programang pinanood sa iyong Samsung Smart TV at ang tagal ng panonood sa mga iyon), impormasyon sa paggamit ng Samsung Smart TV, at iba pang istatistikal na data na nakuha mula sa mga pinagkakatiwalaang third party na pinagmulan ng data. Maaari kaming gumamit ng automatic content recognition (ACR) at iba pang teknolohiya upang makuha ang history ng panonood mo ng TV.

Batay sa impormasyon sa itaas, gumagawa kami ng mga pangkat ng mga taong may Samsung Smart TV na may magkakaparehong interes at ginagamit namin ang mga pangkat na ito para sa Serbisyo sa IBA. Ginagamit ang impormasyon sa itaas upang tukuyin ang mga pangkat kung saan nakatalaga ang iyong Samsung Smart TV at kung aling mga advertisement ang natatanggap ng iyong mga device.

Maaari mong i-disable ang Serbisyo sa IBA anumang oras sa pamamagitan ng pagbisita sa menu na mga setting sa iyong Samsung Smart TV.

Pakitandaang ang opsyon mo sa privacy patungkol sa Serbisyo sa IBA ay hindi makakaapekto sa kung makakatanggap ka ba o mahahatiran ng iba pang uri ng mga ad at marketing na hindi partikular na nakabatay sa history ng panonood ng TV o sa impormasyon sa paggamit ng Samsung Smart TV. Ang mga naturang iba pang uri ng mga ad at marketing ay ibabatay sa iba pang impormasyon gaya ng pangkalahatang lokasyon at iba pang tinantya o ipinagpalagay na lokasyon. Maaaring hindi gaanong nauugnay ang mga ito dahil hindi nakabatay ang mga ito sa iyong interes.

Para sa mas detalyadong impormasyon tungkol sa Mga Serbisyo sa IBA, mangyaring sumangguni sa Abiso ng Privacy ng Mga Serbisyo sa IBA sa ibaba ng Karagdagang ito.

PSID
Ang impormasyon tungkol sa iyong paggamit at history ng panonood ng Smart TV na nakolekta para sa mga layunin ng paghahatid ng mga interest based advertisement ay mali-link sa isang randomized, panandalian, at nare-reset na identifier ng device na tinatawag na Personalised Service ID o “PSID”.
Mare-reset mo ang iyong PSID anumang oras sa pamamagitan ng pagbisita sa menu na mga setting sa iyong Smart TV, at kapag na-reset na ito, aalisin sa pagkaka-link ang iyong history ng panonood ng Smart TV at impormasyon sa paggamit ng Smart TV kaugnay ng mga interest based advertisement mula sa dati nitong PSID. Tandaang kapag ni-reset mo ang iyong PSID, maaaring hindi nakaakma ang kalidad ng mga naka-customize at interest based na advertisement.

Pagkilala ng Boses
Maaari mong kontrolin ang iyong Smart TV, at gamitin ang marami sa mga feature nito, gamit ang mga voice command.
Kung ie-enable mo ang Pagkilala ng Boses, maaari kang makipag-ugnayan sa iyong Smart TV gamit ang boses mo. Upang ibigay ang feature na Pagkilala ng Boses, ipapadala sa amin ang iyong mga voice command (kasama ang impormasyon tungkol sa iyong device, kabilang ang mga identifier ng device) at iko-convert namin ang iyong mga voice command sa text upang maibigay ang mga feature ng Pagkilala ng Boses. Bilang karagdagan, maaaring mangolekta ang Samsung ng mga voice command at nauugnay na text upang masuri at mapahusay namin ang mga feature. Kokolektahin lang ng Samsung ang iyong mga voice command kapag nagsagawa ka ng isang partikular na kahilingan sa paghahanap sa Smart TV sa pamamagitan ng pag-click sa button ng pag-activate sa remote control o sa iyong screen at pagsasalita gamit ang mikropono sa remote control.
Kung hindi mo na-enable ang Pagkilala ng Boses, hindi mo magagamit ang mga feature ng pagkilala ng boses.
Maaari mong i-disable ang pangongolekta ng data ng Pagkilala ng Boses anumang oras sa pamamagitan ng pagbisita sa menu na “mga setting”. Gayunpaman, pipigilan ka nitong magamit ang mga feature ng Pagkilala ng Boses.

Para sa higit pang detalyadong impormasyon tungkol sa Pagkilala ng Boses, mangyaring sumangguni sa Abiso ng Privacy ng Pagkilala ng Boses sa ibaba ng Karagdagang ito.

Mga Third Party
Pakitandaang kapag nanood ka ng video o nag-access ng mga application o content na ibinigay ng third party, maaaring makatanggap o mangolekta ang naturang provider ng impormasyon tungkol sa iyong Smart TV (hal. ang IP address at mga identifier ng device nito), hiniling na transaksyon (hal. ang kahilingan mong bumili o magrenta ng video), at paggamit mo sa application o serbisyo. Hindi mananagot ang Samsung para sa mga kasanayan sa privacy at seguridad ng mga provider na ito. Dapat kang maging maingat at dapat mong suriin ang mga pahayag sa privacy na naaangkop sa mga website at serbisyo ng third party na iyong ginagamit.

Mga Feature na Partikular sa Bansa
Pakitandaang maaaring may isa o higit pang hindi available na feature na nailarawan sa Karagdagang ito ng Smart TV depende sa kung saan ka nakatira.

PANGKALAHATANG PATAKARAN SA PRIVACY NG SAMSUNG – KARAGDAGAN PARA SA MOBILE DEVICE
Ang mga mobile device ng Samsung, mga nasusuot na device ng Samsung, at iba pang nauugnay na teknolohiya at serbisyo (sama-samang tinatawag na “Mga Mobile Device”) ay nag-aalok ng iba’t ibang feature kabilang ang pagbibigay-daan sa mga user na subaybayan at pagandahin ang kanilang fitness at kalusugan, pagandahin ang kanilang karanasan, magbayad gamit ang mobile, at kontrolin ang kanilang Mga Mobile Device sa pamamagitan ng mga voice command. Kapag ginamit mo ang aming Mga Mobile Device, kinokolekta, ginagamit, ibinabahagi, at iniimbak namin ang iyong impormasyon alinsunod sa mga paraang inilarawan sa Patakaran sa Privacy ng Samsung. Ang Karagdagang ito ay nagbibigay sa iyo ng higit pang detalye tungkol sa kung paano namin ginagamit ang impormasyong iyon upang maibigay ang aming mga feature sa Mobile Device.

Karaniwang Impormasyon tungkol sa iyong Mobile Device
Kapag na-activate mo ang iyong Mobile Device o kapag ginamit mo ang mga feature nito na nakakonekta sa internet, mangongolekta ng impormasyon. Kabilang dito ang impormasyon tungkol sa iyong Mobile Device, gaya ng iyong IP address, bersyon ng OS, mga setting para sa rehiyon at wika, at mga IMEI at iba pang natatanging identifier ng device. Kabilang din dito ang impormasyon tungkol sa kung paano, kailan, at kung gaano katagal mo ginagamit ang iyong Mobile Device.
Tulad ng inilarawan sa Patakaran sa Privacy, gumagamit kami ng karaniwang impormasyon tungkol sa iyong Mobile Device para sa mga layunin ng pagpapatakbo, pagme-maintain, at pagpapahusay, at maaari kaming magbahagi ng karaniwang impormasyon tungkol sa iyong Mobile Device sa mga kasosyo sa negosyo gaya ng iyong mga wireless carrier, o sa mga service provider na nagbibigay ng mga serbisyo sa ngalan namin.

Mga Third Party
Pakitandaang kapag gumamit ka ng feature na ibinibigay ng third party, kabilang ang iyong wireless carrier, maaaring mangolekta at makatanggap ang naturang provider ng impormasyon tungkol sa iyong Mobile Device (hal. ang IP address nito at mga identifier ng device), hiniling mong transaksyon (hal. ang kahilingan mong bilhin o rentahan ang content), at paggamit mo sa application o serbisyo. Hindi mananagot ang Samsung para sa mga kasanayan sa privacy at seguridad ng mga provider na ito. Dapat kang maging maingat at dapat mong suriin ang mga pahayag sa privacy na naaangkop sa mga website at serbisyo ng third party na iyong ginagamit.

Mga Partikular na Feature
Pakitandaang maaaring may isa o higit pang hindi available na feature na nailarawan sa Karagdagang ito depende sa modelo ng iyong bersyon, sa service provider mo, o kung saan ka nakatira.

Samsung Health
Ang Samsung Health application, mga nakakonektang application, at mga nauugnay na accessory (sama-samang tinatawag na “Samsung Health”) ay isang all-in-one na katuwang na idinisenyo upang hikayatin kang magkaroon ng isang malusog na uri ng pamumuhay. Sa pamamagitan ng Samsung Health, masusubaybayan mo ang mga pang-araw-araw mong aktibidad; mabibigyan ka ng payo upang maabot ang mga pang-araw-araw mong layunin at milestone para sa kalusugan; at makakapagsukat at makakapamahala ka ng mga salik gaya ng bilis ng tibok ng iyong puso, mga antas ng SpO2, at antas ng stress.
Ang layunin ng pagpoproseso ng data para sa Samsung Health ay upang maibigay ang serbisyo o feature na hiniling mo, kabilang ang mga serbisyo sa pag-back up at pag-sync ng data para sa mga user ng Samsung account, upang makapagbigay ng pagsusuri sa data at mga istatistika upang mapaganda ang iyong kalusugan at mapahusay mismo ang Samsung Health at ang mga iniaalok nito. Maaaring kolektahin ang data sa pamamagitan ng mga sensor sa iyong Mobile Device o kapag aktwal mong inilagay ang sarili mong data sa naaangkop na Mobile Device o nauugnay na application o accessory.
Ang higit pang impormasyon sa paraan kung paano namin pinoproseso ang iyong impormasyon ay nakasaad sa Abiso ng Privacy ng Samsung Health, na makikita sa menu na Mga Setting ng Samsung Health application.

Samsung Social
Ang Samsung Social (dating tinatawag na Pinabuting Mga Feature) ay isang naka-bundle na hanay ng mga serbisyong idinisenyo upang pasimplehin at pahusayin ang mga paraan kung paano ka maaaring magbahagi at kumonekta sa iyong mga kaibigan.
Halimbawa, sa mga kasalukuyang available na feature, magagawa mong ibahagi ang iyong profile at tingnan ang mga larawan mula sa iyong mga kaibigan; at mabilis kang makakapagbahagi ng mga file at content sa iyong mga kaibigan sa Contact.
Upang maibigay ang mga feature na ito, kakailanganin naming kolektahin ang iyong pangalan, impormasyon ng numero ng telepono mula sa iyong listahan ng mga contact, at access sa content na ibabahagi mo sa iyong mga kaibigan.
May opsyon kang i-disable nang tuluyan ang mga feature na ito, o kaya ay maaari kang pumili ng mga serbisyong gugustuhin mong gamitin, sa pamamagitan ng pagbisita sa Mga Setting ng iyong Samsung account sa iyong Mobile Device o mga application na gumagamit ng mga feature ng Samsung Social.
Bilang karagdagan, batay sa kung paano mo piniling gamitin ang Samsung Social, mapipili mo kung aling mga kategorya ng data ang ibabahagi mo, pati na rin ang mga kaibigan kung kanino mo ibabahagi ang mga ito.

Samsung Pay
Ang Samsung Pay ay isang madali at ligtas na paraan upang magsagawa ng mga pagbili gamit ang debit at credit card gamit ang compatible mong Mobile Device. Upang gamitin ang Samsung Pay at magpasimula ng proseso sa pagpaparehistro ng card, isusumite ang data ng pagkakakilanlan at pag-verify sa iyong bangko mula sa iyong Mobile Device. Kabilang dito ang impormasyon ng Samsung account at data ng paggamit sa Samsung Pay, impormasyon ng device, impormasyon ng lokasyon (hal. kung nasaan ka noong inirehistro mo ang iyong card) kung naka-enable ang mga setting ng Lokasyon, at impormasyon ng card at address sa pagsingil, na ipapadala sa nagbigay ng iyong card sa pamamagitan ng aming mga server. Na-encrypt ang impormasyong ito ng iyong Mobile Device at ipinapadala ito sa iyong bangko sa pamamagitan ng mga server ng Samsung. Hindi kami kailanman nag-a-access ng anumang mga detalye ng card o bangko.
Kapag na-enroll na ang iyong Mobile Device, ligtas na ililipat ang lahat ng data ng transaksyon sa pagitan ng iyong Mobile Device at ng iyong tagabigay at bangko. Available ang kamakailang history ng transaksyon sa iyong Mobile Device at ang nakakaalam lang nito ay ikaw, ang iyong bangko, at ang nagbigay ng card. Hindi kami nangongolekta ng anumang impormasyon sa mga transaksyong ginawa mo o sa device o account na ginamit upang isagawa ang mga transaksyon. Gayunpaman, maaari naming ipunin at gawing anonymous ang nakolektang impormasyon tungkol sa mga pagtatangka mong bumili gamit ang Samsung Pay upang maunawaan kung paano ginagamit ng mga tao ang Samsung Pay upang mapahusay namin ito sa pamamagitan ng pagsisikap na gawin itong mas kapaki-pakinabang at madali para sa aming mga customer.
Nakalarawan ang higit pang impormasyon sa kung paano namin pinoproseso ang iyong impormasyon sa Abiso ng Privacy ng Samsung Pay, na makikita sa menu na Mga Setting ng Samsung Pay application.

Mga Serbisyo sa Voice
Makokontrol mo ang iyong Mobile Device at ang karamihan sa mga feature nito sa pamamagitan ng mga voice command.
Depende sa iyong modelo at rehiyon, maaari mong utusan ang iyong Mobile Device na i-activate ang ilang partikular na feature gaya ng pagpapatugtog ng mga kanta mula sa playlist o pagsasagawa ng mga paghahanap sa web gamit ang S Voice. Maaari mo ring kontrolin ang lahat ng nagawa mo sa pamamagitan ng touch interface gamit ang iyong voice command sa pamamagitan ng Bixby. Maaari ka ring tumanggap ng suporta sa pagsasaling-wika sa pamamagitan ng S Translator, magdikta ng mga memo sa pamamagitan ng Voice Memo, o mag-activate ng mga feature habang nagmamaneho sa iyong Mobile Device pagkatapos i-enable ang Car Mode.
Upang maibigay ang Mga Serbisyo sa Voice, maaaring ipasa ang ilang voice command (kasama ang impormasyon tungkol sa iyong device at ang paggamit dito, kabilang ang mga identifier ng device) sa isang third party na service provider na magko-convert ng iyong mga voice command sa text. Bilang karagdagan, maaaring mangolekta ang Samsung ng mga voice command at nauugnay na text at maaaring ma-capture ng iyong device ang mga iyon upang maibigay namin sa iyo ang Mga Serbisyo sa Voice at masuri at mapahusay namin ang mga feature.

Samsung Advertising ID
Upang gawing mas nauugnay sa iyo ang content at pag-advertise sa iyong Mobile Device, mangongolekta kami ng impormasyon tungkol sa paggamit mo sa Mobile Device at mga serbisyo.
Ang impormasyon tungkol sa paggamit sa iyong Mobile Device na nakolekta para sa mga layunin ng paghahatid ng naka-customize na marketing ay mali-link sa isang randomized, panandalian, at nare-reset na identifier ng device na tinatawag na Samsung advertising ID. Maaari mong i-reset ang iyong Samsung advertising ID anumang oras sa pamamagitan ng menu na Mga Setting sa iyong Mobile Device at ang dating impormasyon sa paggamit para sa naka-customize na marketing ay ide-delink at ihihiwalay mula sa mga nakolekta sa ilalim ng bagong Samsung advertising ID. Gayunpaman, kung ire-reset mo ang iyong Samsung advertising ID, maaaring hindi naaayon sa mga personal mong interes ang naka-customize na marketing. Maaari ka ring mag-opt out sa pagtangap ng naka-customize na marketing anumang oras sa pamamagitan ng menu na Mga Setting sa naaangkop na application ng serbisyo ng Samsung sa iyong Mobile Device.
Gayunpaman, kahit na nag-opt out ka sa pagtanggap ng naka-customize na marketing, hindi ito makakaapekto sa kung makakatanggap ka ba o hindi ng iba pang uri ng mga ad at marketing sa iyong Mga Mobile Device. Ang magiging kaibahan lang ay hindi ibabatay ang mga ad na iyon sa impormasyon sa paggamit sa iyong Mobile Device.
Pakitandaan ding maaari pa ring mangolekta ang Samsung ng impormasyon tungkol sa paggamit mo sa Mobile Device mo para sa mga layuning inilarawan sa pangunahing nilalaman ng Patakaran sa Privacy na ito.

Bahagi na ng hanay ng mga produkto ng HP ang mga produkto ng Samsung para sa pag-print at pag-copy. Mangyaring sumangguni sa Pahayag sa Privacy ng HP sa sumusunod na link: www.hp.com/go/privacy.