Известие за поверителност за Call & Message Continuity

Дата на влизане в сила: 30.03.2018

Samsung Electronics (UK) Limited („Samsung“ или „Ние“) и нейните свързани дружества уважават Вашата загриженост относно поверителността на личната Ви информация. Това Известие за поверителност се прилага за личната информация, която събираме чрез услугата Call & Message Continuity („Услугата“). То не се прилага за информация, събирана от други приложения, уеб сайтове или услуги, предоставяни от Samsung или нейни свързани юридически лица.

Услугата е услуга за комуникация на множество устройства. Нейните функции включват възможност за прехвърляне/обработка на входящи и изходящи повиквания, хронология на повикванията и съобщенията, както и синхронизиране на съобщенията между Вашето основно устройство (напр. Вашия смартфон) и вторичните Ви устройства (например часовник, таблет, лаптоп и др.), така че да можете да получавате входящи повиквания и да четете съобщения на вторичните си устройства, както и да осъществявате изходящи повиквания и да изпращате нови съобщения с помощта на Вашето основно устройство.

За да използвате Услугата, трябва първо да влезете в Samsung account както на основното си устройство, така и на вторичните си устройства. Ако Вашето вторично устройство е часовник, трябва да настроите мрежова услуга, като се абонирате за план за мобилни данни чрез системата, предоставяна от Вашия мрежов оператор, която мрежова услуга Ви позволява да използвате часовника си с телефонния си номер. Ако Вашето вторично устройство е таблет, който поддържа само данни, трябва да настроите връзка с Wi-Fi мрежа или със системата, предоставяна от Вашия мрежов оператор, която връзка Ви позволява да използвате таблета си. Нашата Политика за поверителност, налична на https://account.samsung.com/membership/pp („Политика за поверителност на Samsung“), ще се прилага за Вашето използване на собствения Ви Samsung account и на Call & Message Continuity. Това Известие за поверителност предоставя допълнителна информация относно начина, по който Вашите лични данни се използват във връзка с Услугата, и следва да се чете във взаимообвързаност с Политиката за поверителност на Samsung.

В това Известие за поверителност описваме типовете информация, събирани чрез Услугата, как имаме право да използваме информацията, колко дълго имаме право да я пазим, с кого имаме право да я споделяме, както и изборите, налични за Вас по отношение на нашето използване на информацията и упражняването на Вашите права. Също така описваме мерките, които предприемаме за защита на информацията, и Ви информираме как да се свързвате с нас относно нашите практики, свързани с поверителността. Samsung е администраторът на данни за обработването на лични данни.

Щракнете върху някоя от връзките по-долу, за да прескочите към посочения раздел:

•	Информация, която получаваме
•	Как използваме информацията, която получаваме
•	Споделяне на информация
•	Запазване на лични данни
•	Вашите избори
•	Вашите права
•	Как защитаваме личната информация
•	Актуализации на нашето Известие за поверителност
•	Как да се свържете с нас

Информация, която получаваме

Чрез Услугата ние получаваме информация за Вас по различни начини. Типовете лична информация, които получаваме, включват:

•	Информация за Samsung account. Ние събираме информация, свързана с Вашия Samsung account, използван за достъп до Услугата, като например Вашия ИД на Samsung account.

•	Взаимодействия с Услугата. Ние събираме информацията, която обменяте чрез взаимодействията си с Услугата, включително информация за повикващите и приемащите, информация за подателите и получателите на съобщенията, съдържанието на съобщенията, които изпращате и получавате, както и Вашата хронология на повикванията и съобщенията в приложенията на смартфона. В допълнение ще се събира и информация за друга употреба, като например Вашите взаимодействия чрез докосване и други въвеждания, както и информацията, която получавате от Услугата (например откликвания и отговори). Ако подадете информация към Услугата, която е чувствителна по своя характер (т.е. информация за здравословно състояние), като например съобщения, които изпращате или получавате, съдържащи чувствителна информация, тази информация също ще се събира и обработва за целите, изложени по-долу. Ние няма да събираме активно подобна информация, без първо да получим Вашето отделно изрично съгласие или както е предвидено в приложимото право.

•	Информация за приложения и устройства. Ние събираме информация чрез автоматизирани средства относно Вашите устройства, на които сте разрешили Услугата, като например мобилен номер, мрежови MAC адрес, идентификатори на устройства и други еднозначни идентификатори.

Как използваме информацията, която получаваме
Ние използваме информацията, която получаваме чрез Услугата:

•	за да Ви идентифицираме и да удостоверяваме самоличността Ви, за да можете да използвате определена услуга;
•	за да Ви предоставяме Услугата, като например възможност за прехвърляне/обработка на входящи и изходящи повиквания между Вашите устройства и синхронизиране на Вашата хронология на повикванията и съобщенията на Вашите устройства (смартфон, часовник, таблет, лаптоп и др.);
•	за да подобряваме и персонализираме Вашето преживяване с Услугата;
•	за да отговаряме на Ваши заявки и запитвания;
•	за да осъществяваме, оценяваме и подобряваме нашия бизнес (включително разработване на нови продукти; подобряване и усъвършенстване на нашите продукти и услуги; управление на нашите комуникации; анализиране на нашите продукти, клиентска база и услуги; провеждане на маркетингови проучвания; извършване на анализи на данни, както и осъществяване на счетоводни, одиторски и други вътрешни функции);
•	за да Ви позволяваме да си взаимодействате със и да използвате определени приложения и услуги на трети лица;
•	за да предпазваме от, идентифицираме и предотвратяваме измами и други престъпни дейности, претенции и други задължения; и
•	за да се съобразяваме със и да прилагаме съответните нормативни изисквания, релевантните индустриални стандарти и нашите политики, включително настоящото Известие за поверителност и Политиката за поверителност на Samsung.

Чрез Услугата ние имаме право да събираме лична информация за Вашите онлайн дейности, извършвани във времето, на устройствата, на които сте разрешили Услугата, както и в приложения, свързани с услугите за повиквания и съобщения на смартфона. Имаме право да използваме аналитични услуги на трети лица в Услугата. Доставчиците, които администрират тези аналитични услуги, ни помагат да анализираме Вашето използване на Услугата и да подобряваме Услугата. Информацията, която получаваме, може да бъде разкривана на или събирана директно от тези доставчици и от други съответни трети лица, които използват информацията, например за да оценяват използването на Услугата, да подпомагат предоставянето на Услугата и да диагностицират технически проблеми.


Samsung обработва личните данни за целите, описани по-горе. Правните основания, на база на които Samsung обработва личните данни, включват обработване, което е: необходимо за изпълнението на договора между Вас и Samsung (например, за да Ви предоставяме Услугата и да Ви идентифицираме и удостоверяваме самоличността Ви, за да можете да използвате определена услуга); необходимо за съблюдаването на нормативни изисквания (например за спазване на приложимите счетоводни правила и за извършване на задължителни разкривания на информация към правоохранителни органи); необходимо за законните интереси на Samsung (например за управление на нашата връзка с Вас и за подобряване на Услугата); и на базата на получаване на Вашето отделно съгласие (например, за да комуникираме с Вас относно наши продукти и услуги, както и за да Ви предоставяме маркетингова информация), което впоследствие може да бъде оттеглено по всяко време чрез свързване с нас, както е указано в раздела Как да се свържете с нас на настоящото Известие за поверителност, без да се засяга законосъобразността на обработването, извършено на база на съгласието преди оттеглянето му.

От Вас се изисква, като необходимо условие за сключване на договор, да ни предоставите лични данни за обработване, както е описано по-горе. Ако не ни предоставите личните данни, няма да можем да Ви предоставяме всички функции, налични чрез Услугата.

Споделяне на информация

Ние не разкриваме лична информация за Вас чрез Услугата, освен както е описано в това Известие за поверителност. Ограничен брой членове на екипа на Услугата в Samsung имат право да осъществяват достъп до и да обработват по друг начин личните данни във връзка с изпълнението на техните служебни или договорни задължения. Имаме право да споделяме Вашата лична информация с нашите дъщерни дружества и свързани лица, както и с доставчици на услуги, които извършват услуги за нас. Ние не упълномощаваме нашите доставчици на услуги да използват или разкриват информацията, освен ако е необходимо за извършване на услуги от наше име или за спазване на нормативни изисквания.

Някои от тези членове на персонала, свързани лица и доставчици на услуги, явяващи се трети лица, са ситуирани извън ЕИЗ, включително в държави, които може да не предоставят същото ниво на защита на данните като това в собствената държава на нашите клиенти, включително например, но не само, Република Корея, Съединените американски щати и Япония. Samsung предприема съответните стъпки, за да гарантира, че подобни получатели са обвързани от задължения за поверителност и че Samsung въвежда мерки, като например стандартни договорни клаузи за защита на данните, за да обезпечи защитата и сигурността на всички предадени лични данни. Копие на тези клаузи можете да получите, като се свържете с нас, както е указано в раздела Как да се свържете с нас на настоящото Известие за поверителност.

Samsung, нашите дъщерни дружества и свързани лица, както и нашите доставчици на услуги, явяващи се трети лица, може също да разкриват информация за Вас: (1) ако са задължени да направят това по закон или по съдебен ред (като например съдебна заповед или призовка); (2) в отговор на искания на държавни институции, като например правоприлагащи органи; (3) за установяване, упражняване или защита на нашите законоустановени права; (4) когато вярваме, че разкриването е необходимо или уместно, за да се предотврати физическа или друга вреда, или финансова загуба; (5) във връзка с разследване на подозирана или извършена нелегална дейност; (6) в случай че продадем или прехвърлим целия или част от нашия бизнес или нашите активи (включително при сливане, придобиване, продажба, прехвърляне, реорганизация, прекратяване или ликвидация); или (7) в други случаи с Ваше отделно съгласие.


Запазване на лични данни

Ние предприемаме съответните стъпки, за да гарантираме, че информацията за Вас се запазва само въз основа на следната логика:
1. поне за времето, през което се използва информацията, за да Ви се предоставя Услугата;
2. както се изисква по закон, договор или във връзка с наши законоустановени задължения; или
3. само доколкото е необходимо за целта, за която информацията е била събрана или се обработва, или за по-дълго, ако се изисква по договор, от приложимия закон или за статистически цели, като се вземат предвид съответните защитни мерки.

Вашите избори

Ние Ви предлагаме определени избори, свързани с личната информация, която получаваме за Вас. За да актуализирате своите предпочитания, да ограничите съобщенията, които получавате от нас, или да подадете заявка, се свържете с нас, както е указано в раздела Как да се свържете с нас на настоящото Известие за поверителност.

Отидете на настройката „Отдалечена връзка“ на устройството си за изборите, които може да са налични за Вас във връзка с Вашето използване на Услугата. Обърнете внимание, че ако откажете да разрешите Услугата, е възможно да не можете да използвате всички функции, налични чрез Услугата.

Вашите права

Имате правото да поискате подробности за информацията, която събираме за Вас, и да изискате от нас да коригираме неточностите в тази информация, да възразявате срещу или да изисквате ограничаване на обработването, както и да заявявате достъп до, изтриване или преносимост на Вашата информация. Съгласно законите на някои юрисдикции имаме право да откажем да обработваме заявки, които са неоправдано многократни, изискват непропорционално големи технически усилия, застрашават неприкосновеността на личния живот на други лица, са изключително непрактични или за които не се изисква достъп по друг начин съгласно местното законодателство. Ако искате да направите заявка за достъп до Вашата информация, се свържете с нас, като посетите нашата Страница за поддръжка за поверителност (https://www.samsung.com/request-desk).

Ако заявите изтриване на лична информация, Вие потвърждавате, че е възможно да не можете да осъществите достъп до или да използвате Бизнес услугите, както и че остатъчна лична информация може да продължи да съществува в записи и архиви на Samsung за известно време в съответствие с приложимото законодателство, но Samsung няма да използва тази информация за търговски цели. Вие разбирате, че въпреки Вашата заявка за изтриване Samsung си запазва правото да запази Вашата лична информация или съответна част от нея в съответствие с нашата политика за запазване на данни и приложимите закони, ако Samsung е преустановила временно, ограничила или прекратила Вашия достъп до уеб сайта за нарушаване на Условията на услугата на Samsung, когато е необходимо за защитаване на правата, собствеността или безопасността на Samsung или на съответни нейни свързани лица, бизнес партньори, служители или клиенти.

Как защитаваме личната информация

Ние поддържаме подходящи административни, технически и физически защитни средства, разработени да предпазват личната информация, която получаваме чрез Услугата, срещу случайно, неправомерно и неразрешено унищожаване, вмешателство, загуба, промяна, достъп, разкриване или използване. Samsung също така поддържа подходящи процедури, които подпомагат гарантирането, че подобни данни са надеждни за използването им по предназначение, както и че са верни, пълни и актуални.

Актуализации на нашето Известие за поверителност

Това Известие за поверителност може да се актуализира периодично, за да отразява промени в нашите практики за лична информация с оглед на Услугата, както и промени в приложимото право. Ние ще публикуваме съобщение на нашия уеб сайт и/или на Вашето устройство, за да Ви уведомим предварително за съществени промени в нашето Известие за поверителност, както и ще укажем най-отгоре на известието кога е било актуализирано за последно.

Как да се свържете с нас

Ако имате конкретни въпроси, се свържете с нас (Администратор на данни за ЕС) на адрес:
European Data Protection Officer
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS
Можете също така да се свържете с нас, като посетите нашата Страница за поддръжка за поверителност (https://www.samsung.com/request-desk).

Можете да подадете жалба до надзорен орган, ако считате, че нашето обработване на Вашите лични данни нарушава приложимото право.
