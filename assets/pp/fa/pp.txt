نکات مهم سیاست جهانی حفظ حریم خصوصی سامسونگ


محدوده
این سیاست حفظ حریم خصوصی به هر دستگاه، وب‌سایت، یا برنامه آنلاین Samsung (در مجموع، “سرویس‌های” ما) که به این سیاست اشاره دارد یا پیوند شده است، اعمال می‌شود. سیاست حفظ حریم خصوصی بدون توجه به نوع دستگاه مورد استفاده شما برای دسترسی به سرویس‌های ما (رایانه، تلفن همراه، رایانه لوحی، یا تلویزیون) اعمال می‌شود.

اطلاعاتی که جمع‌آوری می‌کنیم
ما اطلاعات گوناگونی را در رابطه با سرویس‌هایمان جمع‌آوری می‌کنیم، شامل:
•	اطلاعاتی که شما مستقیماً در اختیار ما قرار می‌دهید؛
•	اطلاعاتی که ما درباره استفاده شما از سرویس‌هایمان جمع‌آوری می‌کنیم؛ و
•	اطلاعاتی که ما از طریق منابع شخص ثالث به‌دست می‌آوریم.
همچنین ممکن است برای جمع‌آوری اطلاعاتی که در سیاست حفظ حریم خصوصی بیان نشده است، رضایت شما را بخواهیم.

استفاده و اشتراک‌گذاری اطلاعات
ما از اطلاعات جمع‌آوری‌شده، علاوه بر اهداف دیگر، برای موارد زیر استفاده می‌کنیم:
•	فراهم نمودن سرویس‌های درخواستی شما؛
•	اطلاع از نحوه استفاده شما از سرویس‌ها بدین منظور که بتوانیم تجربه شما را بهبود دهیم؛
•	فراهم نمودن محتوا و تبلیغات سفارشی؛ و
•	موارد دیگر با رضایت شما.
ممکن است اطلاعات شما را با موارد زیر به اشتراک بگذاریم:
•	شرکت‌های وابسته – شرکت‌هایی هستند که وابسته به Samsung Electronics Co., Ltd. با مالکیت یا کنترل مشترک هستند.
•	شرکای تجاری – شرکت‌های مورد اطمینانی که اطلاعاتی درباره محصولات و سرویس‌های مورد علاقه شما ارائه می‌دهند.
•	ارائه‌دهندگان سرویس – شرکت‌های ارائه‌دهنده سرویس از طرف یا به نمایندگی از Samsung.
•	اجرای قانون – هنگامی‌که ما ملزم به اجرای آن یا حفاظت از Samsung و کاربران آن هستیم.

اطلاعات اضافی درباره محصولات و سرویس‌های ویژه
•	Samsung تلفن همراه
•	Smart TV

نحوه تماس با ما
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
ایمیل: لطفاً با بخش خدمات مشتری در آدرس https://www.samsung.com یا https://help.content.samsung.com تماس بگیرید.

سیاست جهانی حفظ حریم خصوصی سامسونگ
تاریخ قابل اجرا: 02/01/2018
Samsung Electronics Co., Ltd.، و شرکت‌های وابسته ما (“Samsung”، “ما”، “ما را”، “مال ما”) از میزان اهمیت حریم خصوصی برای مشتریانمان مطلع هستیم و تلاش می‌کنیم تا درباره نحوه جمع‌آوری، استفاده، افشاء، انتقال و ذخیره اطلاعات شما واضح و روشن عمل کنیم. این سیاست حفظ حریم خصوصی، عملکردهای ما را در زمینه اطلاعات توضیح می‌دهد. این سیاست حفظ حریم خصوصی به دستگاه‌ها، وب‌سایت‌ها یا برنامه‌های آنلاین Samsung اعمال می‌شود که به این سیاست حریم خصوصی (در مجموع، “سرویس‌های” ما) اشاره دارند یا پیوند شده‌اند. این موضوع پشتیبانی از مشتری برای این دستگاه‌ها، وب‌سایت‌ها یا برنامه‌های آنلاین را هم شامل می‌شود.
درحالی‌که این سیاست حفظ حریم خصوصی برای تمامی سرویس‌های ما به کار می‌رود، ضمیمه‌های خاصی نیز برای حفظ حریم خصوصی فراهم نموده‌ایم که دربرگیرنده اطلاعات بیشتری درباره عملکردهای ما در ارتباط با سرویس‌های خاص است. این ضمیمه‌ها برای استفاده شما از سرویس‌های تحت پوشش آن‌ها به کار می‌روند.
لطفاً توجه داشته باشید که سیاست حفظ حریم خصوصی بدون توجه به نوع دستگاه مورد استفاده شما برای دسترسی به سرویس‌های ما (رایانه، تلفن همراه، رایانه لوحی، یا تلویزیون) اعمال می‌شود. حائز اهمیت است که سیاست حفظ حریم خصوصی را با دقت مطالعه کنید، زیرا هر زمان که از سرویس‌های ما استفاده می‌کنید، در واقع با عملکردهای توضیح داده شده در سیاست حفظ حریم خصوصی و ضمایم آن موافقت نموده‌اید.
همچنین حائز اهمیت است که به‌طور مرتب به‌روزرسانی‌های سیاست حفظ حریم خصوصی را بررسی نمایید. چنانچه سیاست حفظ حریم خصوصی را به‌روزرسانی کنیم، با اطلاعیه دادن در سرویس‌های مرتبط، شما را از تغییراتی که از نظر ما مهم است، مطلع خواهیم کرد. بعد از قرار دادن این اطلاعیه، با دسترسی به یا استفاده از سرویس‌های ما، با عملکرد(های) جدید ارائه‌شده در به‌روزرسانی موافقت می‌نمایید. رایج‌ترین نسخه سیاست حفظ حریم خصوصی همواره در این آدرس https://account.samsung.com/membership/pp در دسترس همگان خواهد بود. با مشاهده ”تاریخ قابل اجرا“ درج‌شده در قسمت بالای این متن، متوجه می‌شوید که این سیاست حفظ حریم خصوصی، آخرین بار در چه زمانی به‌روزرسانی شده است.

چه اطلاعاتی درباره شما جمع‌آوری می‌کنیم؟

اطلاعاتی که شما مستقیماً فراهم می‌کنید
بعضی از سرویس‌ها به شما امکان می‌دهند اطلاعاتی را به‌طور مستقیم در اختیار ما قرار دهید. برای مثال:
• تعدادی از سرویس‌های ما به کاربران امکان می‌دهند حساب کاربری یا نمایه ایجاد نمایند. در ارتباط با این سرویس‌ها، ممکن است اطلاعات خاصی را درباره خودتان از شما بپرسیم تا حساب یا نمایه را راه‌اندازی کنیم. برای مثال هنگام ایجاد یک Samsung account، می‌توانید برخی اطلاعات درباره خودتان از جمله نام و آدرس ایمیل را ارسال نمایید.
• درصورتی‌که محصول یا سرویس پولی به ما سفارش دهید، برای پردازش سفارش شما، ممکن است نام، اطلاعات تماس، نشانی‌(های) حمل‌ونقل و صورتحساب و اطلاعات کارت اعتباری شما را بخواهیم.
• برخی از سرویس‌های ما به شما امکان می‌دهند با افراد دیگر ارتباط برقرار کنید. چنین ارتباطاتی از طریق سیستم‌های ما انتقال می‌یابند.

اطلاعاتی درباره استفاده شما از سرویس‌ها
علاوه بر اطلاعاتی که شما فراهم می‌کنید، ممکن است از طریق نرم‌افزار نصب‌شده روی دستگاه‌تان یا از راه‌های دیگر، اطلاعاتی درباره استفاده‌تان از سرویس‌های ما جمع‌آوری شود. برای مثال، ممکن است اطلاعات زیر را گردآوری نماییم:
• اطلاعات دستگاه - از قبیل مدل سخت‌افزارتان، شماره IMEI و دیگر شناسه‌های منحصر به فرد دستگاه، آدرس MAC، آدرس IP، نسخه‌های سیستم عامل، و تنظیمات دستگاهی که برای دسترسی به این سرویس‌ها استفاده می‌کنید.
• اطلاعات ورود به سیستم - از قبیل زمان و مدت استفاده شما از سرویس، عبارت‌های پرسش‌های جستجو که از طریق سرویس‌ها وارد می‌کنید، و هرگونه اطلاعات ذخیره‌شده در کوکی‌هایی که روی دستگاه‌تان گذاشته‌ایم.
• اطلاعات مکان - از قبیل سیگنال GPS یا اطلاعاتی درباره نزدیک‌ترین نقاط دسترسی به Wi-Fi و دکل‌ها که ممکن است هنگام استفاده از سرویس‌های خاصی، به سیستم‌های ما منتقل شوند.
• اطلاعات صوتی - از قبیل صداهایی که هنگام استفاده شما از فرمان‌های صوتی برای کنترل سرویس، از شما ضبط کرده‌ایم (و در سرورهایمان ذخیره کرده ایم).‬ (توجه داشته باشید که اگر با ارائه‌دهنده سرویس شخص ثالث کار کنیم که از طرف ما سرویس‌های تبدیل صوت به متن ارائه دهد. این ارائه‌دهنده ممکن است فرمان‌های صوتی خاصی را دریافت و ذخیره کند.)
• سایر اطلاعات درباره استفاده شما از سرویس‌ها، از قبیل برنامه‌های استفاده‌شده، وب‌سایت‌های بازدیدشده، و نحوه تعامل شما با محتوای ارائه‌شده توسط سرویس.

اطلاعات از منابع شخص ثالث
ممکن است اطلاعاتی را درباره شما از طریق منابع در دسترس عمومی و تجاری (که از نظر قانون مجاز باشند) دریافت کنیم و آن‌ها را با دیگر اطلاعات دریافتی از شما یا درباره شما ترکیب نماییم. هنگامی‌که تصمیم می‌گیرید به سرویس‌های شبکه اجتماعی شخص ثالث وصل شوید، ما نیز می‌توانیم اطلاعاتی درباره شما از همین سرویس‌ها دریافت کنیم.

سایر اطلاعاتی که جمع‌آوری می‌کنیم
همچنین ممکن است از طریق راه‌هایی که هنگام جمع‌آوری اطلاعات یا زمان‌های دیگر برای شما شرح می‌دهیم، با رضایت شما اطلاعات دیگری درباره شما، دستگاهتان، یا استفاده‌تان از سرویس‌ها گردآوری کنیم.
شما می‌توانید تصمیم بگیرید که برخی اطلاعات را در اختیار ما قرار ندهید (مانند اطلاعات درخواستی ما در حین ثبت نام Samsung account)، اما انجام این کار ممکن است بر امکان استفاده شما از برخی سرویس‌ها تأثیر بگذارد.

چگونه از اطلاعات شما استفاده می‌کنیم؟
از اطلاعات جمع‌آوری‌شده ممکن است برای اهداف زیر بهره ببریم:
• ثبت‌نام شما یا دستگاهتان در سرویس؛
• تأمین سرویس یا ویژگی درخواستی شما؛
• تأمین محتوای سفارشی و سرویس‌های شخصی‌سازی‌شده بر اساس فعالیت‌های گذشته شما در سرویس‌های ما؛
• برای تبلیغات، از جمله ارائه تبلیغات سفارشی، محتوای دارای پشتیبانی مالی و ارسال ارتباطات تبلیغاتی برای شما؛
• ارزیابی و تجزیه‌وتحلیل بازار، مشتریان، محصولات و سرویس‌هایمان (از جمله جویا شدن نظرات شما درباره محصولات و سرویس‌هایمان و انجام نظرسنجی از مشتریان)؛
• اطلاع از روش‌هایی که افراد از سرویس‌های ما استفاده می‌کنند تا بتوانیم آن‌ها را بهبود دهیم و محصولات و سرویس‌های جدیدی تولید کنیم؛
• ارائه سرویس‌های تعمیر و نگهداری برای دستگاه شما؛
• انجام قرعه‌کشی‌ها و مسابقات رایگان دارای جایزه، یا تبلیغات، مطابق قانون؛ و
• موارد دیگر با رضایت شما.
ممکن است اطلاعات ارائه‌شده توسط شما یا درباره شما، از جمله از طریق سرویس‌ها یا دستگاه‌های مختلف، را برای اهداف متناسب با این سیاست حفظ حریم خصوصی ادغام کنیم. برای مثال، ما می‌توانیم از جزئیات Samsung account شما برای تمامی سرویس‌هایی که نیاز به Samsung account دارند استفاده کنیم. یا ممکن است توصیه‌ها، محتوای سفارشی و ویژگی‌های شخصی را برای تجربه پیشرفته شما در سرویس‌ها ارائه دهیم. بسته به دلیلی که برای آن داده‌ها را ترکیب می‌کنیم، و بر اساس الزامات قانون قابل اجرا، ممکن است کنترل‌های ویژه‌ای بر چنین ترکیبی امکان‌پذیر باشد، برای مثال در منوهای تنظیمات برنامه یا دستگاه، یا با مراجعه به صفحات وب مربوطه.

اطلاعات شما را در اختیار چه کسانی قرار می‌دهیم؟
بدون رضایت شما، اطلاعاتتان را برای اشخاص ثالث به منظور بازاریابی مستقل یا برای اهداف بازرگانی ایشان افشاء نمی‌کنیم. با این حال، ممکن است اطلاعاتتان را برای اشخاص اشاره‌شده در زیر افشاء کنیم:
• شرکت‌های وابسته. اطلاعات شما ممکن است با شرکت‌های وابسته Samsung برای اهداف بیان شده در سیاست حفظ حریم خصوصی به اشتراک گذارده شود. واژه ”شرکت‌های وابسته“ بیانگر شرکت‌هایی است که وابسته به Samsung Electronics Co., Ltd. با مالکیت یا کنترل مشترک هستند. شرکت‌های وابسته ما شامل شرکت‌های با نام Samsung Electronics است. همچنین شرکت‌های وابسته ممکن است شامل دیگر شرکت‌های مربوطه با مالکیت یا کنترل مشترک، مانند Samsung SDS باشد.
• شرکای تجاری. همچنین ممکن است اطلاعات شما را با شرکای تجاری مورد اعتماد از جمله شرکت‌های مخابراتی بی‌سیم به اشتراک بگذاریم. ممکن است این نهادها اطلاعات شما را برای ارائه سرویس‌های درخواستی‌تان، پیش‌بینی علائق شما و ارائه کالاهای تبلیغاتی، آگهی‌های تبلیغاتی و مطالب دیگر استفاده کنند.
• ارائه‌دهندگان سرویس. همچنین ممکن است اطلاعات شما را برای شرکت‌هایی افشا کنیم که سرویس‌هایی را برای ما یا از جانب ما ارائه می‌دهند، مثلاً شرکت‌هایی که برای صورت‌حساب‌ها به ما کمک می‌کنند یا از جانب ما ایمیل ارسال می‌نمایند. این نهادها برای استفاده از اطلاعات شما برای اهداف دیگری به‌جز ارائه سرویس به ما محدودیت دارند.
• طرف‌های دیگر، زمانی که قانون ایجاب کند یا برای حفظ سرویس‌های ما ضروری باشد. ممکن است مواردی پیش بیاید که اطلاعات شما را برای طرف‌های دیگری هم افشا کنیم:
• برای پیروی از قانون یا پاسخ به روند قانونی اجباری (از جمله حکم بازرسی یا دیگر احکام دادگاه)؛
• برای تأیید یا اجرای سیاست‌های حاکم بر سرویس‌هایمان؛ و
• برای حفاظت از حقوق، دارایی یا امنیت Samsung یا هر کدام از شرکت‌های وابسته، شرکای تجاری یا مشتریان ما.
• طرفین دیگر در ارتباط با تراکنش‌های شرکتی. ممکن است اطلاعات شما را به‌عنوان بخشی از ادغام یا انتقال، یا در صورت ورشکستگی، برای شخص ثالثی افشا کنیم.
• طرف‌های دیگر با رضایت شما یا به دستور شما. علاوه بر موارد افشای مذکور در این سیاست حفظ حریم خصوصی، ممکن است با رضایت شما یا بنا به درخواست شما، اطلاعاتی را درباره شما با اشخاص ثالث در میان بگذاریم.

انتخاب‌های شما
ما گزینه‌های گوناگونی درباره چگونگی استفاده از اطلاعات شما ارائه می‌کنیم. با پیروی از دستورالعمل‌های لغو اشتراک موجود در مکاتبات ما، می‌توانید درباره دریافت یا عدم دریافت آن‌ها از طرف ما تصمیم بگیرید. علاوه‌براین و اغلب اوقات می‌توانید با تغییر تنظیمات خود برای سرویس‌های خاص یا هنگامی‌که ما برای شما اطلاعیه فوری ارسال می‌کنیم، یا با مراجعه به صفحات وب مربوطه، در این باره تصمیم‌گیری نمایید.

برای حفاظت از اطلاعات شما چه اقداماتی انجام می‌دهیم؟
برای حفاظت از اطلاعات جمع‌آوری‌شده در رابطه با سرویس‌ها، اقدامات فیزیکی و فنی معناداری انجام داده‌ایم. با این حال، لطفاً توجه داشته باشید که هرچند ما گام‌های معناداری برای حفاظت از اطلاعاتتان برمی‌داریم، هیچ وب‌سایت، انتقال اینترنتی، سیستم رایانه‌ای یا اتصال بی‌سیمی کاملاً امن نیست.

رضایت در خصوص انتقال بین‌المللی داده‌ها
با استفاده یا مشارکت در هر گونه سرویس، و/یا ارائه اطلاعاتتان به ما، با جمع‌آوری، انتقال، ذخیره، و پردازش این اطلاعات در خارج از کشور محل سکونتتان (برای مثال کره جنوبی)، همسو با این سیاست حفظ حریم خصوصی، موافقت می‌کنید. لطفاً توجه داشته باشید که ممکن است قوانین حفاظت از داده‌ها و سایر قوانین کشورهایی که اطلاعاتتان به آنجا منتقل می‌شود به اندازه قوانین کشور خودتان جامع نباشند.

دسترسی به اطلاعات شما
تحت قوانین برخی از حوزه‌های قضایی، ممکن است حق درخواست جزئیات اطلاعات گردآوری‌شده توسط ما و اصلاح اشتباهات موجود در آن‌ها را داشته باشید. هیچ‌یک از حقوق قانونی دیگر کاربران تحت تأثیر قرار نمی‌گیرند. در صورت مجاز بودن از نظر قانون، ممکن است هزینه کمی در قبال ارائه این قابلیت در نظر بگیریم. احتمال دارد پردازش درخواست‌هایی که بی‌دلیل تکرار می‌شوند، به فعالیت فنی نامتناسبی نیاز دارند، حریم خصوصی دیگران را به خطر می‌اندازند، بسیار غیرعملی هستند، یا درخواست‌هایی که قوانین محلی الزامی برای دسترسی به آن‌ها تعیین نمی‌کنند، از طرف ما رد شود. اگر مایل به دستیابی به اطلاعات خود هستید، لطفاً با بخش سرویس مشتریان ما در آدرس https://www.samsung.com یا https://help.content.samsung.com تماس بگیرید.

نگهداری داده‌ها
اقدامات معقولی اتخاذ نموده ایم تا مطمئن شویم که اطلاعاتتان تنها تا زمانی در دسترس است که برای رسیدن به اهدافی که بدان منظور پردازش شده بودند، لازم و ضروری اند، یا بیشتر از آن اگر تحت هر گونه قرارداد یا توسط قانون قابل اجرا، یا برای اهداف آماری تحت تدابیر امنیتی مناسب ضرورت داشته باشند.

پیوندها و محصولات شخص ثالث در سرویس‌های ما
ممکن است سرویس‌های ما دارای پیوند به وب‌سایت‌ها و سرویس‌های شخص ثالثی باشند که خارج از محدوده نظارتی ما هستند. ما در قبال امنیت یا حفظ حریم خصوصی اطلاعات گردآوری‌شده توسط وب‌سایت‌ها یا سایر سرویس‌ها مسئولیتی بر عهده نداریم. باید هوشیار باشید و بیانیه‌های حفظ حریم خصوصی قابل اجرا را برای وب‌سایت‌ها و سرویس‌های شخص ثالثی که استفاده می‌کنید، مطالعه کنید.
همچنین امکان دارد محصولات و خدمات خاصی (مانند برنامه‌های قابل دسترس از طریق Galaxy Apps یا Apps) در دسترس‌تان قرار دهیم که توسط اشخاص ثالث توسعه یافته‌اند. Samsung در قبال این محصولات یا سرویس‌های شخص ثالث مسئولیتی بر عهده ندارد.
اشخاص ثالثی که محتوا، تبلیغات یا قابلیتی را در سرویس‌های ما ارائه می‌دهند
بعضی از مطالب، تبلیغات و قابلیت‌های موجود در سرویس‌های ما ممکن است توسط اشخاص ثالثی ارائه شوند که وابسته به ما نیستند. برای مثال:
• ما به شما امکان می‌دهیم محتوای ویدیویی را تماشا کنید که توسط ارائه‌دهندگان محتوا ارائه شده است؛
• اشخاص ثالث برنامه‌هایی را توسعه می‌دهند که ما از طریق Galaxy Apps یا Apps در دسترس شما قرار می‌دهیم؛
• برخی اشخاص ثالث ممکن است امکان تبلیغات ارائه دهند یا تبلیغات مشاهده‌شده توسط کاربران و تعداد دفعات مشاهده آن تبلیغات، و عکس‌العمل کاربران در پاسخ به این تبلیغات را پیگیری نمایند؛ و
• ما به شما امکان می‌دهیم تا از طریق سرویس‌های شبکه‌های اجتماعی مانند Facebook،‏ Twitter،‏ Google + و LinkedIn، مطالب خاصی را در سرویس‌ها با دیگران به اشتراک بگذارید.
این اشخاص ثالث ممکن است اطلاعات خاصی را درباره استفاده شما از سرویس‌ها جمع‌آوری یا دریافت نمایند، برای نمونه از طریق استفاده از کوکی‌ها، بیکن‌ها، و فناوری‌های مشابه، و احتمال دارد این اطلاعات در طول زمان گردآوری و با اطلاعات به‌دست‌آمده از طریق وب‌سایت‌ها و سرویس‌های آنلاین مختلف ادغام شوند. Samsung بر جمع‌آوری داده‌ها و نحوه استفاده آن‌ها توسط این شرکت‌ها کنترلی ندارد. برخی از این شرکت‌ها در برنامه‌های تولیدشده در این صنعت مشارکت می‌کنند که به گونه‌ای طراحی شده‌اند تا گزینه‌های دریافت یا عدم دریافت تبلیغات هدفمند را به مصرف‌کنندگان ارائه دهند. برای دریافت اطلاعات بیشتر، لطفاً از وب‌سایت تحت مدیریت Network Advertising Initiative یعنی ”http://networkadvertising.org“ و وب‌سایت تحت مدیریت Digital Advertising Alliance یعنی ”http://www.aboutads.info/“ بازدید نمایید.
اگر به یکی از سرویس‌های شبکه اجتماعی متصل شوید، ممکن است اطلاعات تأیید اعتبار اینترنتی آن سرویس را ذخیره نماییم تا بتوانید وارد سیستم شوید، و نیز اطلاعات دیگری را که هنگام اتصال به آن سرویس‌ها، اجازه دریافتشان را به ما داده‌اید.
همچنین، لطفاً توجه داشته باشید اگر تصمیم گرفتید با دستگاهی که اضافه بر شما مورد استفاده افراد دیگری هم قرار دارد به یکی از سرویس‌های شبکه اجتماعی وصل شوید، ممکن است آن افراد دیگر بتوانند اطلاعات ذخیره‌شده یا نمایش‌داده‌شده مرتبط با حساب کاربری‌تان را در سرویس(های) آن شبکه اجتماعی که به آن وصل شده‌اید، مشاهده کنند.

کوکی‌ها، بیکن‌ها و فناوری‌های مشابه
احتمال دارد که ما به همراه برخی اشخاص ثالث که محتوا، تبلیغات یا قابلیت‌های دیگر در سرویس‌های ما ارائه می‌دهند، از کوکی، بیکن، و دیگر فناوری‌ها در بخش‌های خاصی از سرویس‌هایمان بهره ببریم.

کوکی‌ها
کوکی‌ها، فایل‌های کوچکی هستند که اطلاعات را روی رایانه، تلویزیون، تلفن همراه، یا دیگر دستگاه‌ها ذخیره می‌کنند. ‏‫کوکی‌ها به نهادی که آن‌ها را روی دستگاه‌تان قرار می‌دهد امکان می‌دهند شما را در میان وب‌سایت‌ها، سرویس‌ها، دستگاه‌ها، و/یا جلسات مرورگر مختلف شناسایی کنند.‬ کوکی‌ها برای اهداف مفید بسیاری مورد استفاده قرار می‌گیرند. برای مثال:‬
• کوکی‌ها می‌توانند اطلاعات کاربری ورود به سیستم شما را به خاطر بسپارند، بنابراین مجبور نیستید هر دفعه که وارد یک سرویس می‌شوید، آن اطلاعات را وارد کنید.
• کوکی‌ها به ما و اشخاص ثالث کمک می‌کنند بدانیم کدام بخش از سرویس‌های ما پرطرفدارتر است، زیرا کمک می‌کنند صفحات و ویژگی‌هایی را که بازدیدکنندگان به آن‌ها دسترسی پیدا می‌کنند، و مقدار زمان صرف‌شده در این صفحه‌ها را مشاهده نماییم. با مطالعه این گونه اطلاعات، ما بهتر می‌توانیم سرویس‌ها را با نیازهای شما انطباق دهیم و تجربه بهتری برای شما فراهم نماییم.
• کوکی‌ها به ما و اشخاص ثالث کمک می‌کنند تا بدانیم کدام آگهی‌های تبلیغاتی را دیده‌‌اید تا از دریافت مجدد آگهی‌های تبلیغاتی مشابه در هر بار دسترسی به سرویس جلوگیری کنیم.
• کوکی‌ها به ما و اشخاص ثالث کمک می‌کنند تا از طریق گردآوری اطلاعات درباره استفاده‌تان از سرویس‌های ما و دیگر وب‌سایت‌ها و برنامه‌ها، مطالب و تبلیغات مرتبطی برایتان فراهم کنیم.
وقتی از یکی از مرورگرهای وب برای دسترسی به سرویس‌ها استفاده می‌کنید، می‌توانید مرورگرتان را برای پذیرش یا رد تمامی کوکی‌ها، یا مطلع کردن شما هنگام فرستادن کوکی، پیکربندی کنید. هر مرورگری متفاوت است، بنابراین منوی «راهنما»ی مرورگرتان را برای اطلاع از چگونگی تغییر ترجیحات کوکی بررسی نمایید. سیستم عامل دستگاه شما ممکن است کنترل‌هایی اضافی برای کوکی‌ها داشته باشد.
لطفاً توجه داشته باشید که، با این حال، ممکن است برخی سرویس‌ها طوری طراحی شوند که با استفاده از کوکی‌ها کار کنند و به همین دلیل احتمال دارد غیرفعال کردن کوکی‌ها بر امکان استفاده شما از این سرویس‌ها یا قسمت‌های خاصی از آن‌ها تأثیر بگذارد.

سایر ذخیره‌سازی‌های محلی
احتمال دارد که ما و برخی اشخاص ثالث، از انواع دیگر فناوری‌های ذخیره‌سازی محلی مانند Local Shared Objects (که ”کوکی‌های Flash“ نیز نامیده می‌شوند) و ذخیره‌سازی محلی HTML5 در رابطه با سرویس‌هایمان استفاده کنیم. این فناوری‌ها نیز مشابه کوکی‌های یادشده در بالا روی دستگاه شما ذخیره می‌شوند و می‌توان از آن‌ها برای ذخیره اطلاعات خاصی درباره فعالیت‌ها و ترجیحات شما استفاده نمود. با این حال، این فناوری‌ها می‌توانند از بخش‌های متفاوتی از دستگاه‌تان استفاده کنند که کوکی‌های استاندارد استفاده نمی‌کنند، و در نتیجه احتمال می‌رود که با استفاده از ابزار‌ها و تنظیمات استاندارد مرورگر نتوانید آن‌ها را کنترل کنید. برای کسب اطلاع از نحوه غیر فعال کردن یا حذف اطلاعات درون کوکی‌های Flash، لطفاً بر روی این آدرس ”http://helpx.adobe.com/flash-player/kb/disable-local-shared-objects-flash.html“ کلیک کنید.

بیکن‌ها
همچنین ممکن است ما و برخی اشخاص ثالث معین، از فناوری‌هایی به‌نام بیکن (یا ”پیکسل“) استفاده کنیم که اطلاعات را از دستگاه شما به یک سرور مرتبط می‌سازد. بیکن‌ها می‌توانند در مطالب آنلاین، ویدیوها، و ایمیل‌ها جاسازی شوند و به سرور اجازه دهند تا انواع مشخصی از اطلاعات را از دستگاه‌تان بخواند، بداند چه زمانی از مطلب خاصی یا پیام ایمیلی خاصی بازدید کرده‌اید، زمان و تاریخ بازدید شما از بیکن را تعیین کند، و آدرس IP دستگاهتان را بداند. ما و برخی اشخاص ثالث معین، از بیکن‌ها برای اهداف مختلفی از جمله تجزیه‌وتحلیل استفاده از سرویس‌هایمان و (همراه با کوکی‌ها) برای ارائه مطالب و تبلیغاتی که بیشتر مربوط به شما باشند، استفاده می‌کنیم.
با دسترسی و استفاده از سرویس‌های ما، با ذخیره کردن کوکی‌ها، دیگر فناوری‌های ذخیره‌سازی محلی، بیکن‌ها و سایر اطلاعات موجود در دستگاه‌تان موافقت می‌کنید. همچنین رضایت خود را برای دسترسی ما و اشخاص ثالث مذکور در بالا به این کوکی‌ها، فناوری‌های ذخیره‌سازی محلی، بیکن‌ها و اطلاعات اعلام می‌دارید.

اطلاعات بیشتر
اگر سؤال خاصی دارید، لطفاً به این نشانی با ما تماس بگیرید:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
ایمیل: لطفاً با بخش خدمات مشتری در آدرس https://www.samsung.com یا https://help.content.samsung.com تماس بگیرید.

اطلاعیه حریم خصوصی برای سرویس سفارشی‌سازی
برای استفاده از سرویس سفارشی‌سازی، باید ابتدا یک Samsung Account داشته باشید. سیاست حفظ حریم خصوصی ما در https://account.samsung.com/membership/pp (”سیاست حفظ حریم خصوصی Samsung“‏‎) برای استفاده شما از Samsung Account و سرویس سفارشی‌سازی اعمال می‌شود. این اطلاعیه حریم خصوصی جزئیات بیشتری درباره نحوه جمع‌آوری، استفاده، اشتراک‌گذاری و ذخیره‌سازی اطلاعات شخصی در ارتباط با سرویس سفارشی‌سازی ارائه می‌دهد و باید همراه با سیاست حفظ حریم خصوصی Samsung مطالعه شود. در صورت هرگونه ناهماهنگی یا تناقض بین شرایط اطلاعیه حریم خصوصی و سیاست حفظ حریم خصوصی Samsung، شرایط این اطلاعیه حریم خصوصی باید مقدم باشند.

سرویس سفارشی‌سازی چیست؟
دستگاه‌ها، برنامه‌ها و سرویس‌های Samsung (به هرکدام ‏‎”سرویس“ و درمجموع ”سرویس‌ها“ گفته می‌شود) طراحی شده‌اند تا با پیش‌بینی خواسته‌ها و نیازهای شما به روشی هوشمندانه و سریع، سرویس‌های سفارشی‌شده را در اختیار شما قرار دهند. سرویس سفارشی‌سازی Samsung براساس اطلاعات به‌دست آمده درباره شما و استفاده شما از سرویس‌ها، تجربه کاربری پیشرفته‌ای (ازجمله محتوا و توصیه‌های سفارشی‌شده) ارائه می‌دهد. برای مثال، سرویس سفارشی‌سازی می‌تواند با ارائه نکته‌های راهنما و اطلاعات سفارشی‌شده برای شما هنگام استفاده از سرویس تشخیص صدای Samsung یا به خاطر سپردن موسیقی که در روزهای بارانی گوش می‌دادید و پیشنهاد آن در فرصت دیگری، تجربه‌تان با سرویس‌ها را بهبود بخشد. به‌علاوه، اگر فرمان دهید ”به من یادآوری کن وقتی نزدیک خانه رسیدم یک بطری آب بخرم“‏‎، سرویس سفارشی‌سازی می‌تواند فرمان را به خاطر بسپارد و وقتی نزدیک خانه رسیدید، برای خرید بطری آب به شما یادآوری کند.

سرویس سفارشی‌سازی چه نوع اطلاعاتی را می‌تواند درباره شما جمع‌آوری کند؟
هرچه سرویس سفارشی‌سازی بیشتر شما را بشناسد و درباره‌تان اطلاعات به‌دست آورد، محتواها و اطلاعات سفارشی‌شده را سریع‌تر و دقیق‌تر به شما ارائه می‌دهد. سرویس سفارشی‌سازی طراحی شده است تا در درک علایق، اولویت‌ها و مکان شما کمک کند و اطلاعات را درباره شما به روش‌های مختلف جمع‌آوری و تجزیه‌وتحلیل کند، از جمله:
• اطلاعات دستگاه. سرویس سفارشی‌سازی می‌تواند اطلاعات شناسایی منحصربفرد دستگاه، اطلاعات تنظیمات (مانند زبان و تنظیمات قفل)، اطلاعات وضعیت (مانند اتصال‌ها به سایر دستگاه‌ها) و سایر اطلاعات درباره دستگاه‌هایتان را جمع‌آوری کند. همچنین سرویس سفارشی‌سازی می‌تواند برنامه‌های نصب‌شده یا درحال اجرا در دستگاه را بررسی کند. به علاوه، سرویس سفارشی‌سازی می‌تواند اطلاعاتی درباره نحوه استفاده، زمان استفاده و مدت زمان استفاده شما از دستگاه‌هایی که به Samsung Account متصل هستند جمع‌آوری کند، از جمله میزان استفاده شما از سرویس‌ها و برنامه‌ها و سرویس‌های شخص ثالث در دستگاه‌ها (مانند فهرستی از برنامه‌ها در دستگاه‌های شما،‌ موسیقی‌های پخش‌شده در دستگاه‌های شما، وب‌سایت‌هایی که بازدید کرده‌اید و جستجوهایی که انجام داده‌اید).
• اطلاعات موسیقی و عکس‌های شما. سرویس سفارشی‌سازی می‌تواند اطلاعات مربوط به موسیقی‌هایی که قبلاً پخش شده و ذخیره شده‌اند (مانند عنوان‌ها، ژانرها و هنرمندان) و اطلاعات مربوط به عکس‌هایتان (مانند زمان و مکانی که عکس‌های ذخیره‌شده در آنجا گرفته شده‌اند) را جمع‌آوری و تجزیه‌وتحلیل کند.
• داده‌های مخاطبین و ارتباطات. سرویس سفارشی‌سازی می‌تواند به فهرست مخاطبین شما دسترسی پیدا کند و سابقه تماس‌های ورودی/خروجی و پیامک‌هایتان را جمع‌آوری و تجزیه‌وتحلیل کند تا سرویس‌هایی را به شما ارائه دهد، از جمله شناسایی روابط با دیگران (برای نمونه، خانواده و دوستان)، افرادی که مهم‌ترین مخاطبین شما هستند، افرادی که اغلب با شما تماس می‌گیرند و روش تماس برگزیده شما؛ نمایش اطلاعات درباره مخاطبین مهم شما (برای نمونه، تماس‌های از دست رفته)؛ و پیدا کردن مخاطبینی که هنگام استفاده از تشخیص صدا به آن‌ها اشاره می‌کنید.
• اطلاعات تقویم. سرویس سفارشی‌‌سازی می‌تواند به تقویم دستگاه دسترسی پیدا کند و داده‌های تقویم را جمع‌آوری و تجزیه‌وتحلیل کند تا اولویت‌هایتان را فرا بگیرد، وقایع خاص را ثبت کند و مکانتان را شناسایی کند. 
• سابقه مرور اینترنت. سرویس سفارشی‌سازی می‌تواند به سابقه مرور اینترنت (مانند وب‌سایت‌های بازدیدشده، کلیدواژه‌های جستجو و نشانک‌ها) دسترسی پیدا کند و آن را جمع‌آوری و تجزیه‌وتحلیل کند تا علایق و اولویت‌هایتان را فرا بگیرد، نتایج جستجوی مرتبط‌تری نمایش دهد و مناسب‌ترین اطلاعات را در زمینه‌های مختلف ارائه دهد و همان‌طور که در این اطلاعیه حریم خصوصی شرح داده شده است سرویس‌های دیگری را برایتان فراهم سازد. سابقه جستجوی انجام‌شده در حالت محرمانه (حالت ناشناس یا خصوصی) از مرور اینترنت جمع‌آوری نمی‌شود
اطلاعات مکان. سرویس سفارشی‌سازی می‌تواند به‌طور منظم ازطریق Bluetooth و سیگنال‌های Wi-Fi، ورودی‌های تقویم و فناوری‌ها و داده‌های دیگر برای اهداف خاص (مانند اعلان‌های مربوط به مکان یا اطلاعاتی که درخواست می‌کنید) به مکان جغرافیایی دقیق دستگاه‌تان و سایر اطلاعات مربوط به موقعیت مکانی شما دسترسی پیدا کند و آن‌ها را جمع‌آوری و تجزیه‌وتحلیل کند. برای اینکه سرویس سفارشی‌سازی اطلاعات موقعیت جغرافیایی را جمع‌آوری کند، باید تنظیمات مکان در دستگاه فعال شوند. بنابراین در بعضی موارد، ممکن است سرویس سفارشی‌سازی از شما درخواست کند، تنظیمات مکان را فعال کنید. 
• Samsung Account، نمایه من و داده‌های سرویس‌های Samsung. سرویس سفارشی‌سازی می‌تواند اطلاعات ذخیره‌شده در Samsung Account یا مرتبط به آن (مانند شناسه Samsung Account، اطلاعات تماس، نام، تاریخ تولد و جنسیت) و اطلاعات ثبت‌شده در نمایه من را جمع‌آوری و تجزیه‌وتحلیل کند. همچنین سرویس سفارشی‌سازی می‌تواند اطلاعات مربوط به استفاده شما از سرویس‌ها (مانند سابقه استفاده از برنامه‌های Samsung، فرمان‌های صوتی داده‌شده ازطریق سرویس تشخیص صدا، اعلان‌های تنظیم‌شده در یادآور و داده‌های آب‌وهوای ارائه‌شده به شما) را جمع‌آوری و تجزیه‌وتحلیل کند.
• اطلاعات مربوط به برنامه‌ها و سرویس‌های متصل شخص ثالث. با اجازه دادن به اتصال به برنامه یا سرویس شخص ثالث، می‌توانید سرویس سفارشی‌سازی را فعال کنید تا داده‌های مربوط به استفاده شما از برنامه‌ها و سرویس‌های شخص ثالث را به‌کار ببرد و ویژگی‌های سفارشی‌شده را به شما ارائه دهد.
 
جدای از اطلاعات مشخص‌شده در بالا، سرویس سفارشی‌سازی می‌تواند به روش‌هایی که در زمان جمع‌آوری شرح می‌دهیم یا درغیراین صورت با دریافت رضایت شما اطلاعاتی درباره شما، دستگاه‌ها و برنامه‌هایتان و استفاده شما از سرویس‌ها جمع‌آوری کند. سرویس سفارشی‌سازی انتخاب‌هایی در زمینه نحوه استفاده و تجزیه‌وتحلیل سرویس سفارشی‌سازی از انواع مشخص اطلاعات شخصی (مانند سابقه تماس و پیامک، داده موقعیت جغرافیایی، سابقه مرور اینترنت) در اختیار شما قرار می‌دهد. سرویس سفارشی‌سازی همچنین گزینه لغو استفاده سرویس سفارشی‌سازی از اطلاعات شخصی‌تان برای اهداف تبلیغاتی را در اختیار شما قرار می‌دهد. برای اطلاعات بیشتر، لطفاً به بخش ”حقوق و انتخاب‌های شما“ در زیر بروید.
 
چگونه از اطلاعات جمع‌آوری‌شده استفاده می‌شود؟
سرویس سفارشی‌سازی اطلاعات مشخص‌شده در بالا را ازطریق سیستمی خودکار تجزیه‌وتحلیل می‌کند و داده‌های تجزیه‌وتحلیل‌شده را برای اهداف زیر به سرویس‌ها و نیز برنامه‌های شخص ثالثی که اجازه داده‌اید ارائه می‌دهد 
• برای ارائه محتوا و اطلاعات سفارشی‌‌سازی شده به شما؛ 
• برای تجزیه‌وتحلیل روش‌های ارائه سرویس‌های بهتر به شما؛ 
‎• برای بهبود و پیشرفت سرویس‌‌ها؛ 
‎• برای نمایش تبلیغات سفارشی‌شده درباره محصولات و سرویس‌هایی که ممکن است مورد علاقه شما باشند؛ و 
• با دریافت رضایت جداگانه شما، برای برقراری ارتباط با شما ازطریق ایمیل و اعلان‌های سرویس درباره محصولات و سرویس‌های ارائه‌شده توسط Samsung و اشخاص ثالثی که متناسب با علاقه شما هستند.
همان‌طور که در بخش ”‏‎حقوق و انتخاب‌های شما“‏‎ در زیر شرح داده شده است، می‌توانید جمع‌آوری و استفاده از اطلاعات معینی را متوقف کنید. لطفاً توجه داشته باشید از آنجا که برای ارائه سرویس سفارشی‌سازی به شما اطلاعات معینی برای هر یک از سرویس‌ها نیاز است، تجربه کاربری بهینه تنها زمانی تضمین می‌شود که به سرویس سفارشی‌سازی اجازه دهید به همه اطلاعات دسترسی پیدا کند.
 
تبلیغات سفارشی‌شده و بازاریابی مستقیم
سرویس سفارشی‌سازی می‌تواند اطلاعات استفاده از سرویس‌ها و فعالیت‌های آنلاین شما را در طول زمان، در سراسر وب‌سایت‌ها و برنامه‌های شخص ثالث و نیز در همه دستگاه‌هایتان جمع‌آوری، تجزیه‌وتحلیل و اشتراک‌گذاری کند تا تبلیغات و ارتباطات بازاریابی مستقیمی (در مجموع ”تبلیغات“‏‎‏‎) درباره محصولات و سرویس‌های ارائه‌شده توسط Samsung و اشخاص ثالث در اختیار شما قرار دهد که متناسب با علاقه‌های شما باشد. درجایی‌که توسط قانون قابل اجرا الزامی شده است، رضایت شما را درمورد پردازش اطلاعات شخصی برای اهداف بازاریابی مستقیم دریافت می‌کنیم. می‌توانید با خاموش کردن ”تبلیغات با استفاده از سرویس سفارشی‌سازی“ ازطریق نمایه من > منوی تنظیمات مدیریت Samsung Account در Samsung Account خود، استفاده سرویس سفارشی‌سازی را از این اطلاعات برای تبلیغات سفارشی‌شده لغو کنید. ‏‫لطفاً توجه داشته باشید ممکن است غیرفعال کردن این گزینه همه تبلیغات ارائه‌شده توسط Samsung (از جمله تبلیغات سفارشی‌شده) را متوقف نکند.‬ اگر به دریافت تبلیغات از سایر سرویس‌ها رضایت داده باشید، ممکن است همچنان تبلیغات Samsung را دریافت کنید. برای دریافت اطلاعات بیشتر درباره نحوه انصراف از دریافت این تبلیغات از سایر سرویس‌ها، لطفاً به منوی تنظیمات در سرویس مربوطه بروید.
‬
چگونه می‌توانم اطلاعات به‌دست آمده توسط سرویس سفارشی‌سازی را حذف کنم؟
بعد از اینکه Samsung Account خود را حذف کنید، اطلاعات جمع‌آوری‌شده و تجزیه‌وتحلیل‌شده توسط سرویس سفارشی‌سازی حذف خواهند شد. حتی پیش از اینکه Samsung Account خود را حذف کنید، ازطریق منوی تنظیم حالت خصوصی در Samsung Account می‌توانید هر زمان خواستید برای حذف دسته‌های مشخصی از داده‌ها که توسط سرویس سفارشی‌سازی جمع‌آوری و تجزیه‌وتحلیل شده‌اند نیز درخواست دهید. لطفاً توجه داشته باشید در بعضی موارد، ممکن است چند دقیقه طول بکشد تا اطلاعات ذخیره‌شده در سرورهای ما کاملاً حذف شوند.
 
اگر من اطلاعات جمع‌آوری‌شده توسط سرویس سفارشی‌سازی را حذف کنم یا جمع‌آوری بعضی از اطلاعات توسط سرویس سفارشی‌سازی را متوقف کنم، چه اتفاقی می‌افتد؟
اگر اطلاعات جمع‌آوری‌شده را حذف کنید، ممکن است صحت و/یا کیفیت محتوای سفارشی‌شده ارسال‌شده به شما توسط سرویس سفارشی‌سازی کاهش پیدا کند. علاوه بر این، ممکن است بعضی از ویژگی‌های سفارشی‌سازی به اطلاعاتی نیاز داشته باشند که حذف کرده‌اید یا دسترسی سرویس سفارشی‌سازی به آن‌ها را رد کرده‌اید و ازسرگیری دریافت این ویژگی‌ها تنها با امکان دادن به سرویس سفارشی‌سازی به جمع‌آوری و استفاده مجدد از اطلاعات مربوطه ممکن می‌شود.

برای چه افرادی اطلاعات شخصی شما را افشاء می‌کنیم؟ 
اطلاعات شخصی درباره شما را ازطریق سرویس سفارشی‌سازی برای اشخاص ثالث افشاء نمی‌کنیم به استثنای اینکه در این اطلاعیه حریم خصوصی و سیاست حفظ حریم خصوصی Samsung شرح داده شده باشد. ممکن است اطلاعات شخصی‌تان را با شرکت‌های زیرمجموعه و وابسته‌مان و ارائه‌دهندگان سرویس شخص ثالث که در ارائه سرویس سفارشی‌سازی به ما کمک می‌کنند، به اشتراک بگذاریم.
 
نحوه محافظت ما از اطلاعات شخصی شما
ما اقدامات امنیتی اجرایی، فنی و فیزیکی انجام می‌دهیم که طراحی شده‌اند تا از اطلاعات شخصی که از طریق سرویس‌ها و سرویس سفارشی‌سازی به‌دست می‌آوریم در برابر تخریب، تداخل، از بین رفتن، تغییر، دسترسی، افشاء یا استفاده غیرقانونی یا بدون مجوز محافظت کنند.
 
حقوق و انتخاب‌های شما
Samsung به انتخاب‌های شما احترام می‌گذارد و تلاش می‌کند روش‌های مختلفی برای شما فراهم کند تا اطلاعاتتان را کنترل کنید. در هر زمانی می‌توانید سرویس سفارشی‌سازی را ازطریق گزینه ”سرویس سفارشی‌سازی“‏‏‎ در منوی تنظیمات Samsung Account خود غیرفعال کنید که در این صورت Samsung تأمین محتوا و اطلاعات سفارشی‌شده و همچنین جمع‌آوری و تجزیه‌وتحلیل اطلاعات شما توسط سرویس سفارشی‌سازی را معلق می‌کند. به‌علاوه، اگر تنظیمات شرح‌داده‌شده در بخش ”تبلیغات سفارشی‌شده و بازاریابی مستقیم“‏‎‏‎‏‎ در بالا را تغییر دهید، ممکن است اطلاعات جمع‌آوری‌شده و تجزیه‌وتحلیل‌شده توسط سرویس سفارشی‌سازی دیگر برای اهداف تبلیغاتی به‌کاربرده نشوند.

علاوه براین می‌توانید دسته‌های اطلاعاتی را که سرویس سفارش‌سازی می‌تواند جمع‌آوری و تجزیه‌وتحلیل کند، و نیز پشتیبانی سرویس سفارشی‌سازی از سرویس‌های معین را مشخص کنید. با این وجود هرگونه تصمیم بعدی بر اطلاعات جمع‌آوری‌شده و تجزیه‌وتحلیل‌شده توسط سرویس سفارشی‌سازی اثر نمی‌گذارد و غیرفعال کردن سرویس سفارشی‌سازی موجب حذف اطلاعاتی که قبلاً توسط سرویس سفارشی‌سازی جمع‌آوری و تجزیه‌وتحلیل شدند نمی‌شود. حتی اگر سرویس سفارشی‌سازی را غیرفعال کنید، همچنان می‌توانید از ویژگی‌های پیش‌فرض ارائه‌شده توسط هر سرویس استفاده کنید. می‌توانید گزینه‌های مختلفی را که در زیر مطرح شده‌اند انتخاب کنید:
• برای تغییر تنظیمات سرویس سفارشی‌سازی در دستگاه‌های ثبت‌شده در Samsung Account، لطفاً کارهای زیر را انجام دهید: 
- تلفن‌های هوشمند/رایانه‌های لوحی: تنظیمات > Cloud و حساب‌ها > حساب‌ها > Samsung account > حریم خصوصی > سرویس سفارشی‌سازی
• برای تغییر تنظیمات سرویس سفارشی‌سازی همه دستگاه‌های ثبت‌شده در Samsung Account، لطفاً کارهای زیر را انجام دهید: 
- وب‌سایت: https://account.samsung.com > نحوه محافظت ما از اطلاعات شخصی
- تلفن‌های هوشمند/رایانه‌های لوحی: تنظیمات > Cloud و حساب‌ها > حساب‌ها > Samsung account > نمایه من > مدیریت Samsung account > سرویس سفارشی‌سازی

تنظیمات مشخص فوق ممکن است با مدل‌های دستگاه به‌روزشده یا جدید که از سرویس سفارشی‌سازی پشتیبانی می‌کنند، دستخوش تغییر شوند. لطفاً توجه داشته باشید تجربه کاربری سفارشی‌شده شما ممکن است در نتیجه غیرفعال کردن سرویس سفارشی‌سازی تغییر کند.

ممکن است طبق قانون قابل اجرا حق داشته باشید با پردازش اطلاعات شخصی‌تان مخالفت کنید یا درخواست کنید محدود شود، و برای دسترسی و اصلاح اطلاعات شخصی خودتان درخواست ارائه دهید. درخواست می‌تواند ازطریق سازمان سرویس مشتری ما در https://help.content.samsung.com انجام شود.

سیاست جهانی حفظ حریم خصوصی سامسونگ - ضمیمه برای SMART TV
سرویس Samsung Smart TV متعلق به مجموعه‌ای از ویژگی‌ها را پیشنهاد می‌دهد که محتوای ویدیویی ارتقاء یافته، تجربیات سفارشی تلویزیون، فیلم‌ها، اتصال به سرویس‌های شبکه‌های اجتماعی و توانایی کنترل و تعامل با Smart TV خود از طریق فرمان‌های صوتی را فراهم می‌کنند. ما اطلاعاتتان را از طریق Smart TV و دستگاه‌های متصل به Smart TV شما، با روش‌های توضیح داده شده در سیاست جهانی حفظ حریم خصوصی Samsung جمع‌آوری، استفاده، اشتراک‌گذاری و ذخیره می‌کنیم. این ضمیمه جزئیات بیشتری را درباره نحوه استفاده ما از آن اطلاعات به منظور تأمین و ارائه ویژگی‌های Smart TV، در اختیارتان قرار می‌دهد.

Smart TV بدین منظور طراحی شده است که شما بتوانید بسادگی برنامه ویدیویی و محتوای دیگر را بیابید و به آن‌ها دسترسی پیدا کنید. برای مثال، شما می‌توانید به اطلاعاتی درباره برنامه‌های زنده پخش شده برای شما از طریق کابل یا اپراتور ماهواره و محتوای ویدیویی درخواستی که توسط ارائه‌دهندگان محتوای شخص ثالث از طریق راهنماهای جستجوی نمایش داده شده بر روی Smart TV خود دسترسی داشته باشید.
در مورد برنامه‌های زنده تلویزیونی، ما تعیین می‌کنیم در منطقه کدپستی شما چه محتوایی برای شما در دسترس است. علاوه بر این، Smart TV با مشخص نمودن برنامه و محتوایی که احتمالاً مورد علاقه شماست، به شما در یافتن و تجربه کردن محتوای Smart TV دیگر که به شما بیشتر ربط دارد کمک می‌کند یا سرویس‌های اضافی ارائه می‌کند که تجربه مشاهده شما را بهبود می‌بخشند. ما این پیشنهادات و سرویس‌های اضافی را بر اساس موارد زیر پایه‌گذاری می‌کنیم: 
• اطلاعات درباره محتوای تماشا شده، خریداری شده، دانلود شده یا انتشار یافته از طریق برنامه‌های Samsung بر روی Smart TV یا دیگر دستگاه‌های شما (درباره اطلاعات مشاهده تلویزیون، لطفاً به بخش «مشاهده سرویس‌های اطلاعاتی» در زیر مراجعه کنید)؛
• اطلاعات درباره برنامه‌هایی که شما از طریق Smart TV به آن‌ها دسترسی پیدا کرده‌اید؛
• اطلاعات درباره کلیک‌های شما بر روی “می‌پسندم”، “نمی‌پسندم”، “اکنون تماشا کنم” و دیگر دکمه‌های شما درباره Smart TV شما؛
• اصطلاحاتی که شما در ویژگی‌های جستجوی Smart TV وارد کرده‌اید، از جمله زمانیکه محتوای ویدیوی خاصی را جستجو می‌کنید؛
• دیگر استفاده‌های Smart TV و اطلاعات دستگاه، شامل، اما نه محدود به، آدرس IP، گزارش داده‌ها، اطلاعاتی که پیکربندی سخت‌افزار یا نرم‌افزار شما را شناسایی می‌کند، اطلاعات مرورگر، و صفحه‌هایی که درخواست می‌کنید.

مشاهده سرویس‌های اطلاعاتی
به منظور ارائه تجربیات سفارشی و شخصی Smart TV به شما، برخی ویژگی و سرویس‌های ما به تاریخچه مشاهده تلویزیون و اطلاعات مصرف Smart TV بستگی دارد.
تاریخچه مشاهده تلویزیون شما شامل اطلاعاتی درباره شبکه‌ها، کانال‌ها، وب‌سایت‌های بازدید شده، و برنامه‌های مشاهده شده روی Smart TV و مدت زمان سپری شده برای مشاهده آنها است. 
ما می‌توانیم از تشخیص محتوای خودکار (ACR) و سایر فناوری‌ها برای گرفتن این اطلاعات استفاده کنیم. Smart TV شما ویدیوهای کوچک یا اطلاعات تنظیم کننده تلویزیون را جهت تعیین برنامه‌های مشاهده شده انتقال می‌دهد.
برای غیر فعال کردن ویژگی یا سرویسی خاص با مسئولیت شخصی خود، می‌توانید با رفتن به منوی تنظیمات، گزینه حریم خصوصی خود را در هر زمانی تغییر دهید، در این شرایط جمع‌آوری تاریخچه مشاهده تلویزیون برای این ویژگی یا سرویس خاص متوقف می‌شود.
به یاد داشته باشید، گزینه حریم خصوصی شما ممکن است بر قابلیت دسترسی یا کیفیت سرویس مبتنی بر اطلاعات مشاهده خاص تأثیر بگذارد.
سرویس‌های تبلیغات مبتنی بر علاقه
سرویس‌های تبلیغات مبتنی بر اینترنت (”سرویس‌های IBA“) به منظور ایجاد توانایی دریافت و مشاهده تبلیغات مفید، تعاملی و مبتنی بر علاقه درباره محصولات و سرویس‌های ارائه شده توسط Samsung و اشخاص ثالث در Samsung Smart TV یا در سراسر دستگاه‌ها یا پلتفرم‌های مختلف Samsung، از جمله هدایای تبلیغاتی، در اینترنت، دستگاه‌های تلفن همراه و تبلت‌ها طراحی می‌شود.

برای این‌که تبلیغات روی دستگاه‌های شما به شما مرتبط‌تر شوند، سرویس IBA بر تاریخچه مشاهده تلویزیون شما (از جمله اطلاعات مربوط به شبکه‌ها، کانال‌ها، وب‌سایت‌های بازدید شده و برنامه‌های مشاهده شده بر روی Samsung Smart TV شما و میزان زمان سپری شده برای مشاهده آنها)، اطلاعات استفاده از Samsung Smart TV، و سایر داده‌های آماری به‌دست آمده از منابع داده‌های شخص ثالث مورد اعتماد متکی خواهد بود.  ما می‌توانیم از تشخیص محتوای خودکار (ACR) و سایر فناوری‌ها برای گرفتن تاریخچه مشاهده تلویزیون شما استفاده کنیم. 

بر اساس اطلاعات فوق، ما گروه‌هایی از Samsung Smart TV را ایجاد می‌کنیم که ویژگی‌های مشابهی دارند و از این گروه‌ها برای سرویس IBA استفاده می‌کنند.  اطلاعات فوق برای تعیین گروه‌هایی که Samsung Smart TV شما به آنها اختصاص داده شده است و بدین ترتیب، تبلیغاتی که دستگاه‌های شما دریافت می‌کنند مورد استفاده قرار می‌گیرد.

علاوه‌براین، شما می‌توانید سرویس IBA را در هر زمانی با رفتن به منوی تنظیمات Samsung Smart TV خود غیر فعال کنید.

لطفاً توجه داشته باشید که انتخاب حریم خصوصی شما با توجه به سرویس IBA، بر این موضوع که شما سایر تبلیغات و بازاریابی‌هایی دریافت می‌کنید که مخصوصاً بر اساس تاریخچه مشاهده تلویزیون یا اطلاعات مصرف Samsung Smart TV نیستند، تأثیری ندارد.  انواع دیگر تبلیغات و بازاریابی براساس اطلاعات دیگری مانند وضعیت تعمیم یافته و سایر اطلاعات تخمینی یا پیش‌بینی شده خواهد بود. آنها ممکن است کمتر مرتبط باشند، زیرا آنها بر اساس علائق شما نیستند.

برای اطلاعات دقیق‌تر درباره سرویس‌های IBA، لطفاً به اطلاعیه حریم خصوصی سرویس‌های IBA در پایین این ضمیمه مراجعه کنید. 

PSID
تاریخچه مشاهده و اطلاعات استفاده از Smart TV شما، برای اهداف ارائه تبلیغات مبتنی بر علاقه شما، به یک شناسه دستگاه تصادفی، ناپایدار و قابل بازنشانی که شناسه سرویس شخصی شده یا ”PSID“ نامیده می‌شود پیوند می‌شود.
PSID خود را می‌توانید هر وقت بخواهید با رفتن به منوی تنظیمات Smart TV بازنشانی کنید، و زمانیکه بازنشانی شد، تاریخچه مشاهده Smart TV و اطلاعات استفاده از Smart TV با توجه به تبلیغات مبتنی بر علاقه از PSID قبلی آن لغو پیوند می‌شود. به یاد داشته باشید که اگر PSID خود را تنظیم مجدد کنید، کیفیت تبلیغات سفارشی و مبتنی بر علاقه ممکن است به خوبی تنظیم نشود.

تشخیص صدا
می‌توانید Smart TV خود را از طریق فرمان صوتی کنترل کنید و از بسیاری از ویژگی‌های آن استفاده کنید.
اگر تشخیص صدا را فعال کنید، می‌توانید از طریق صدای خود با Smart TV تعامل کنید. برای ارائه ویژگی تشخیص صدا، فرمان‌های صوتی شما (به همراه اطلاعات درباره دستگاه از جمله شناسه‌های دستگاه) به ما ارسال می‌شود و ما فرمان‌های صوتی شما را برای ارائه ویژگی‌های تشخیص صدا به متن تبدیل می‌کنیم. علاوه بر این، ممکن است Samsung فرمان‌های صوتی و متن‌های مربوطه را جمع‌آوری نماید تا ما بتوانیم ویژگی‌ها را ارزیابی نموده و ارتقاء دهیم. Samsung تنها زمانی فرمان‌های صوتی شما را جمع‌آوری می‌کند که شما یک درخواست جستجوی خاص را روی Smart TV انجام می‌دهید که این امر با کلیک کردن بر روی دکمه فعال‌سازی کنترل از راه دور یا صفحه نمایش خود، و صحبت کردن در میکروفون کنترل از راه دور انجام می‌شود.
اگر تشخیص صدا را فعال نکنید، نمی‌توانید از ویژگی‌های تشخیص صدا استفاده کنید.
می‌توانید جمع‌آوری داده‌های تشخیص صدا را در هر زمان با رفتن به منوی ”تنظیمات“ غیرفعال کنید. با این حال، این امر مانع استفاده شما از ویژگی‌های تشخیص صدا می‌شود.

برای اطلاعات دقیق‌تر درباره تشخیص صدا، لطفاً به اطلاعیه حریم خصوصی تشخیص صدا در پایین این ضمیمه مراجعه کنید.

اشخاص ثالث
لطفاً توجه داشته باشید که هنگامی‌که شما یک ویدیو را مشاهده می‌کنید یا به محتوا یا برنامه‌های ارائه شده توسط شخص ثالث دسترسی پیدا می‌کنید، ممکن است این ارائه‌دهنده اطلاعات درباره Smart TV شما (مثل آدرس IP و شناسه‌های دستگاه)، تراکنش درخواستی (مثل درخواست شما برای خرید یا اجاره یک ویدیو) و استفاده شما از برنامه یا سرویس را جمع‌آوری کند. Samsung در قبال حریم خصوصی یا عملکردهای امنیتی این ارائه‌دهندگان مسئولیتی بر عهده نمی‌گیرد. باید هوشیار باشید و بیانیه‌های حفظ حریم خصوصی قابل اجرا را برای وب‌سایت‌ها و سرویس‌های شخص ثالثی که استفاده می‌کنید، مطالعه کنید.

ویژگی‌های خاص کشورها
لطفاً توجه داشته باشید که یک یا بیشتر ویژگی‌های توضیح داده شده در ضمیمه Smart TV ممکن است بسته به مکان زندگی شما در دسترس نباشد.

سیاست جهانی حفظ حریم خصوصی سامسونگ - ضمیمه برای دستگاه همراه
دستگاه‌های همراه Samsung، پوشیدنی‌ها، و دیگر فناوری‌ها و سرویس‌های مرتبط (در مجموع، ”دستگاه‌های همراه“ما) طیف وسیعی از ویژگی‌ها را شامل می‌شوند، برای نمونه ویژگی‌هایی که به کاربران امکان می‌دهد بر سلامتی و تناسب اندامشان نظارت داشته باشند و آن را بهبود دهند، تجربه کاربری‌شان را بهبود بخشند، پرداخت‌هایشان را از طریق دستگاه همراه انجام دهند، و دستگاه‌های همراهشان را با فرمان‌های صوتی کنترل کنند. زمانی‌که از دستگاه‌های همراه ما استفاده می‌کنید، ما اطلاعاتتان را با روش‌های مذکور در سیاست حفظ حریم خصوصی Samsung، جمع‌آوری، ذخیره، و استفاده می‌کنیم، و به اشتراک می‌گذاریم. این ضمیمه جزئیات بیشتری درباره نحوه استفاده ما از آن اطلاعات برای ارائه ویژگی‌های دستگاه همراهمان در اختیار شما قرار می‌دهد.

اطلاعات استاندارد درباره دستگاه همراه شما
اطلاعات وقتی دستگاه همراه‌تان را فعال می‌کنید یا از ویژگی‌های متصل به اینترنت آن استفاده می‌کنید جمع‌آوری می‌شوند. شامل اطلاعاتی درباره دستگاه تلفن همراه شما مانند آدرس IP، نسخه سیستم عامل، تنظیمات منطقه و زبان، و IMEIها و دیگر شناسه‌های منحصر به فرد دستگاه هستند. همچنین اطلاعاتی درباره چگونگی، زمان و مدت استفاده شما از دستگاه همراهتان را دربرمی‌گیرد.
همان‌گونه که در سیاست حفظ حریم خصوصی بیان شده است، ما از اطلاعات استاندارد دستگاه همراه شما برای اهداف عملکرد، تعمیر و نگهداری و بهبود استفاده می‌کنیم و ممکن است اطلاعات استاندارد دستگاه همراه شما را در اختیار شرکای تجاری قرار دهیم، مانند شرکت‌های مخابرات بی‌سیم یا ارائه‌دهندگان سرویسی که از طرف ما اقدام به ارائه سرویس می‌کنند.

اشخاص ثالث
لطفاً توجه داشته باشید که وقتی از ویژگی ارائه‌شده توسط شخص ثالث مانند شرکت‌های مخابراتی بی‌سیم استفاده می‌کنید، ممکن است آن تأمین‌کننده اطلاعات دستگاه همراهتان (برای مثال، آدرس‌های IP و شناسه‌های دستگاه)، تراکنش درخواستی (برای مثال، درخواست شما برای خرید یا اجاره محتوا)، و استفاده شما از برنامه یا سرویس را جمع‌آوری یا دریافت نماید. Samsung در قبال حریم خصوصی یا عملکردهای امنیتی این ارائه‌دهندگان مسئولیتی بر عهده نمی‌گیرد. باید هوشیار باشید و بیانیه‌های حفظ حریم خصوصی قابل اجرا را برای وب‌سایت‌ها و سرویس‌های شخص ثالثی که استفاده می‌کنید، مطالعه کنید.

ویژگی‌های خاص
لطفاً توجه داشته باشید که بسته به مدل دستگاه‌تان، ارائه‌دهنده سرویس شما یا جایی که زندگی می‌کنید، ممکن است یک یا چند ویژگی ذکرشده در این ضمیمه در دسترس نباشد.

Samsung Health
برنامه Samsung Health، برنامه‌های متصل و لوازم جانبی مرتبط (در مجموع “Samsung Health”) همراه همه‌کاره‌ای است که برای تشویق به سبک زندگی سالم طراحی شده است. با Samsung Health می‌توانید فعالیت‌های هر روز خود را پیگیری نمایید؛ برای رسیدن به تناسب اندام روزانه و نقاط عطف خود همچون مربی عمل کنید؛ و عواملی چون ضربان قلب، سطح SpO2 و سطح اضطراب خود را اندازه‌گیری و مدیریت نمایید.
هدف از پردازش داده‌ها برای Samsung Health عبارت است از ارائه سرویس یا ویژگی‌ای که شما درخواست می‌کنید، مانند پشتیبانی داده‌‌ها و سرویس‌های همگام‌سازی برای کاربران ‎Samsung account، و همچنین ارائه تجزیه‌وتحلیل داده‌ها و آمارها برای افزایش سلامتی شما، و نیز ارتقای خود Samsung Health و ارائه‌های آن. داده‌ها را می‌توان از طریق حسگر‌های دستگاه همراه یا وقتی داده‌های خودتان را در دستگاه همراه مورد نظر یا برنامه یا لوازم جانبی مربوطه وارد می‌کنید، جمع‌آوری نمود.
اطلاعات بیشتر درباره نحوه پردازش اطلاعات شما توسط ما در اطلاعیه حریم خصوصی Samsung Health توضیح داده شده است که در منوی تنظیمات برنامه Samsung Health قابل مشاهده است.

Samsung Social
Samsung Social(ویژگی‌های پیشرفته از قبل نامگذاری شده) مجموعه‌ای از سرویس‌هاست که برای آسان‌سازی و ارتقای روش‌های اشتراک‌گذاری و تماس با دوستانتان طراحی شده‌اند. 
برای مثال، با ویژگی‌های پیشرفته موجود در حال حاضر می‌توانید نمایه‌تان را به اشتراک بگذارید و تصاویر دوستانتان را مشاهده نمایید؛ و به‌راحتی فایل‌ها و محتواها را با دوستانتان در مخاطبین به اشتراک بگذارید.
برای ارائه این ویژگی‌ها، ما باید نام و شماره تلفن شما را از لیست مخاطبین خود و دسترسی به محتوایی که می‌خواهید با دوستان خود به اشتراک بگذارید، جمع‌آوری کنیم.
شما می‌توانید این ویژگی‌ها را به طور کامل غیرفعال کنید و یا به طور غیرمستقیم می‌توانید انتخاب کنید که کدام سرویس مورد نظر خود را انتخاب کنید، این کار با رفتن به تنظیمات Samsung Account خود در دستگاه همراه یا برنامه‌ها که از ویژگی Samsung Socialاستفاده می‌کنند انجام می‌شود.
علاوه‌براین، بسته به انتخاب شما برای استفاده از Samsung Social، می‌توانید تعیین کنید چه دسته‌هایی از داده‌ها اشتراک‌گذاری شوند و با کدام‌یک از دوستانتان به اشتراک گذاشته شوند.

Samsung Pay
Samsung Pay روشی ساده و ایمن برای خرید از طریق کارت اعتباری یا دبیت با استفاده از دستگاه همراه سازگار شما است. برای استفاده از Samsung Pay و آغاز فرایند ثبت نام کارت، داده شناسایی و تأیید از دستگاه همراه شما به بانک ارسال می‌شود. این اطلاعات شامل اطلاعات Samsung account و داده‌های کاربری Samsung Pay، اطلاعات دستگاه، اطلاعات مکان اگر تنظیمات مکان فعال باشد (یعنی جایی که هنگام ثبت کارت حضور دارید)، و اطلاعات کارت و نشانی صورتحساب است که با عبور از سرور‌های ما به صادرکننده کارت شما ارسال می‌گردد. این اطلاعات توسط دستگاه همراه رمزگذاری و از طریق سرورهای Samsung به بانک ارسال می‌شود. ما هرگز به هیچ‌یک از جزئیات کارت یا بانک دسترسی نداریم.
وقتی دستگاه همراهتان ثبت شده باشد، تمامی داده‌های تراکنش به‌طور ایمن بین دستگاه همراه، صادرکننده کارت و بانک منتقل می‌شود. سابقه آخرین تراکنش روی دستگاه همراهتان در دسترس است و فقط شما، بانک شما و صادرکننده کارت آن را می‌دانید. ما هیچ اطلاعاتی درباره تراکنش‌هایی که انجام می‌دهید یا دستگاه یا حساب مورد استفاده برای این تراکنش‌ها جمع‌آوری نمی‌کنیم. با این حال ممکن است اطلاعات جمع‌آوری‌شده از تلاش‌های شما برای خرید با استفاده از Samsung Pay گردآوری و ناشناس شوند تا برای اطلاع از نحوه استفاده افراد از Samsung Pay مورد استفاده قرار گیرند و بتوانیم با راحت‌تر و مفیدتر کردن آن برای مشتریانمان، آن را ارتقا دهیم.
اطلاعات بیشتر درباره نحوه پردازش اطلاعات شما در اطلاعیه حریم خصوصی Samsung Pay توضیح داده شده است که در منوی تنظیمات برنامه Samsung Pay قابل مشاهده است.

سرویس‌های صوتی
شما می‌توانید با استفاده از فرمان‌های صوتی، دستگاه همراهتان را کنترل کنید و از بسیاری از ویژگی‌های آن استفاده کنید.
بسته به مدل و منطقه، می‌توانید به دستگاه همراهتان دستور دهید ویژگی‌های خاصی را فعال کند، از جمله پخش ترانه از فهرست پخش یا اجرای جستجوهای وب با استفاده از S Voice. علاوه بر این، با Bixby می‌توانید هر کاری را که با استفاده از رابط کاربری لمسی انجام داده‌اید، با استفاده از فرمان صوتی‌تان کنترل کنید. همچنین می‌توانید از طریق S Translator پشتیبانی ترجمه زبان دریافت نمایید، یادداشت‌ها را از طریق یادداشت صوتی دیکته کنید یا پس از فعال‌‌سازی حالت خودرو، هنگام رانندگی از طریق صحبت با دستگاه همراهتان ویژگی‌ها را فعال نمایید.
برای ارائه سرویس‌های صوتی، ممکن است برخی از فرمان‌های صوتی (همراه با اطلاعاتی درباره دستگاهتان و کاربرد آن، از جمله شناسه‌های دستگاه) به شخص ثالث ارائه‌دهنده سرویس منتقل شوند تا فرمان‌های صوتی شما را به متن تبدیل کند. علاوه بر این، ممکن است Samsung فرمان‌های صوتی را جمع‌آوری و دستگاه شما فرمان‌های صوتی و متن‌های مربوطه را ضبط کند به‌طوری‌که ما بتوانیم سرویس‌های صوتی را ارائه دهیم و ویژگی‌ها را ارزیابی و بهبود بخشیم.

شناسه تبلیغاتی Samsung
برای مرتبط‌تر کردن محتوا و تبلیغات روی دستگاه همراهتان با شما، اطلاعات استفاده شما از دستگاه همراه و سرویس‌هایتان را جمع‌آوری می‌کنیم.
اطلاعاتی که در زمینه استفاده شما از دستگاه همراهتان به‌منظور فراهم کردن بازاریابی سفارشی جمع‌آوری می‌شود با یک شناسه دستگاه تصادفی، ناپایدار و قابل بازنشانی که شناسه تبلیغاتی Samsung نامیده می‌شود، پیوند داده می‌شود. می‌توانید شناسه تبلیغاتی Samsung خودتان را هر وقت خواستید از طریق منوی تنظیمات دستگاه همراهتان بازنشانی کنید تا پیوند اطلاعات استفاده قبلی شما از نظر بازاریابی سفارشی‌شده با آنچه تحت شناسه جدید تبلیغاتی Samsung جمع‌آوری می‌شود، قطع و از آن جدا شود. با این حال، اگر شناسه تبلیغاتی Samsung را بازنشانی کنید، ممکن است بازاریابی سفارشی شده به بهترین نحو ممکن با علاقه مندی شخصی شما همسو نباشد. همچنین می‌توانید هر وقت خواستید از طریق منوی تنظیمات موجود در برنامه سرویس Samsung قابل اجرا روی دستگاه همراهتان، دریافت بازاریابی سفارشی شده را لغو کنید.
با این حال، حتی اگر دریافت بازاریابی سفارشی شده را لغو کنید، این امر بر دریافت انواع دیگر تبلیغات و بازاریابی‌ها روی دستگاه‌های همراهتان تاثیری ندارد. تنها تفاوت در این است که آن تبلیغات بر اساس اطلاعات استفاده شما از دستگاه همراهتان نخواهند بود.
لطفاً به خاطر داشته باشید که Samsung همچنان می‌تواند اطلاعاتی را درباره استفاده شما از دستگاه همراهتان برای اهداف دیگری که در متن اصلی این سیاست حفظ حریم خصوصی توضیح داده شده است، جمع‌آوری کند.

محصولات دستگاه چاپ و کپی Samsung در حال حاضر بخشی از خانواده محصول HP است. لطفاً به بیانیه حفظ حریم خصوصی HP در لینک زیر مراجعه کنید: www.hp.com/go/privacy.