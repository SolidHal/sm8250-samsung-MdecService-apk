Ειδοποίηση απορρήτου της υπηρεσίας Call & Message Continuity

Ημερομηνία ισχύος: 30/03/2018

Η Samsung Electronics (UK) Limited («Samsung» ή «Εμείς») και οι συγγενείς εταιρείες αυτής σέβονται τις ανησυχίες σας σχετικά με το απόρρητο. Η παρούσα Ειδοποίηση απορρήτου ισχύει για τα προσωπικά στοιχεία που συλλέγουμε μέσω της υπηρεσίας Call & Message Continuity (η «Υπηρεσία»). Δεν ισχύει για τα στοιχεία που συλλέγονται από άλλες εφαρμογές, ιστότοπους ή υπηρεσίες που παρέχονται από τη Samsung ή τις συγγενείς εταιρείες αυτής.

Η Υπηρεσία είναι μια υπηρεσία επικοινωνίας πολλών συσκευών. Οι δυνατότητές της περιλαμβάνουν αναμετάδοση εισερχόμενων και εξερχόμενων κλήσεων, ιστορικό κλήσεων και μηνυμάτων και συγχρονισμό μηνυμάτων ανάμεσα στην κύρια συσκευή σας (π.χ. το smartphone σας) και τις δευτερεύουσες συσκευές σας (π.χ. το ρολόι, το tablet, τον φορητό υπολογιστή σας κ.λπ.), για να μπορείτε να λαμβάνετε εισερχόμενες κλήσεις και να διαβάζετε μηνύματα στις δευτερεύουσες συσκευές, όπως και να πραγματοποιείτε εξερχόμενες κλήσεις και να στέλνετε μηνύματα, χρησιμοποιώντας την κύρια συσκευή σας.

Για να χρησιμοποιήσετε την Υπηρεσία, πρέπει πρώτα να συνδεθείτε σε ένα Samsung account, τόσο από την κύρια όσο και από τις δευτερεύουσες συσκευές σας. Εάν η δευτερεύουσα συσκευή σας είναι ρολόι, πρέπει να ορίσετε μια υπηρεσία δικτύου εγγραφόμενοι σε ένα πρόγραμμα δεδομένων κινητής μέσω του συστήματος που παρέχεται από την εταιρεία κινητής τηλεφωνίας σας, το οποίο σας επιτρέπει να χρησιμοποιείτε το ρολόι σας με τον κανονικό αριθμό τηλεφώνου σας. Εάν η δευτερεύουσα συσκευή σας είναι tablet, το οποίο υποστηρίζει μόνο δεδομένα, πρέπει να ορίσετε μια σύνδεση με ένα δίκτυο Wi-Fi ή με το σύστημα που παρέχεται από την εταιρεία κινητής τηλεφωνίας σας, το οποίο σας επιτρέπει να χρησιμοποιείτε το tablet σας. Η Πολιτική απορρήτου της εταιρείας μας, την οποία μπορείτε να βρείτε στη διεύθυνση https://account.samsung.com/membership/pp («Πολιτική απορρήτου Samsung») διέπει τόσο την από μέρους σας χρήση του Samsung account όσο και τη χρήση της υπηρεσίας Call & Message Continuity. Η παρούσα Ειδοποίηση απορρήτου παρέχει περαιτέρω πληροφορίες για τον τρόπο χρήσης των προσωπικών δεδομένων σας σε σχέση με την Υπηρεσία και θα πρέπει να διαβάζεται σε συνδυασμό με την Πολιτική απορρήτου της Samsung.

Στην παρούσα Ειδοποίηση απορρήτου περιγράφονται οι τύποι των πληροφοριών που συλλέγονται μέσω της Υπηρεσίας, ο τρόπος χρήσης αυτών των πληροφοριών, το χρονικό διάστημα διατήρησής τους, τα σημεία κοινοποίησής τους και οι επιλογές που έχετε στη διάθεσή σας σχετικά με την από μέρους μας χρήση των πληροφοριών και την άσκηση των δικαιωμάτων σας. Περιγράφονται, επίσης, τα μέτρα που λαμβάνουμε για την προστασία των πληροφοριών και ο τρόπος με τον οποίο μπορείτε να επικοινωνήσετε μαζί μας σχετικά με τις πρακτικές απορρήτου που ακολουθούμε. Η Samsung έχει την ιδιότητα του υπεύθυνου επεξεργασίας δεδομένων σε ό,τι αφορά την επεξεργασία προσωπικών δεδομένων.

Κάντε κλικ σε έναν από τους παρακάτω συνδέσμους για να μεταβείτε στην αντίστοιχη ενότητα:

•	Πληροφορίες που λαμβάνουμε
•	Πώς χρησιμοποιούμε τις πληροφορίες που λαμβάνουμε
•	Κοινοποίηση πληροφοριών
•	Διατήρηση προσωπικών δεδομένων
•	Οι επιλογές σας
•	Τα δικαιώματά σας
•	Πώς προστατεύουμε τα προσωπικά στοιχεία
•	Ενημερώσεις της Ειδοποίησης απορρήτου
•	Πώς να επικοινωνήσετε μαζί μας

Πληροφορίες που λαμβάνουμε

Μέσω της Υπηρεσίας, λαμβάνουμε πληροφορίες για εσάς με διάφορους τρόπους. Οι τύποι των προσωπικών στοιχείων που λαμβάνουμε είναι μεταξύ άλλων οι εξής:

•	Πληροφορίες Samsung account. Συλλέγουμε πληροφορίες που σχετίζονται με το Samsung account σας, το οποίο χρησιμοποιείται για την πρόσβαση στην Υπηρεσία, όπως το αναγνωριστικό του Samsung account σας.

•	Αλληλεπιδράσεις με την Υπηρεσία. Συλλέγουμε πληροφορίες που ανταλλάσσετε μέσω των αλληλεπιδράσεών σας με την Υπηρεσία, όπως πληροφορίες σχετικά με τους καλούντες και τους παραλήπτες, πληροφορίες σχετικά με τους αποστολείς και τους παραλήπτες μηνυμάτων, το περιεχόμενο των μηνυμάτων που στέλνετε και λαμβάνετε και το ιστορικό κλήσεων και μηνυμάτων σας στις εφαρμογές του smartphone. Επιπλέον, συλλέγονται άλλες πληροφορίες χρήσης, όπως οι αλληλεπιδράσεις αφής σας και άλλες εντολές, όπως και οι πληροφορίες που λαμβάνετε από την Υπηρεσία (όπως αποκρίσεις και απαντήσεις). Εάν υποβάλλετε πληροφορίες στην Υπηρεσία ευαίσθητης φύσης (δηλ. πληροφορίες σχετικά με την υγεία), όπως μηνύματα που στέλνετε ή λαμβάνετε τα οποία περιέχουν ευαίσθητες πληροφορίες, θα συλλέγονται και αυτές και θα υποβάλλονται σε επεξεργασία για τους σκοπούς που αναφέρονται παρακάτω. Δεν θα συλλέγουμε ενεργά αυτές τις πληροφορίες, χωρίς να έχουμε λάβει προηγουμένως και ξεχωριστά τη ρητή συγκατάθεσή σας ή όπως απαιτείται από την ισχύουσα νομοθεσία.

•	Πληροφορίες συσκευής και εφαρμογής. Συλλέγουμε πληροφορίες με αυτοματοποιημένα μέσα σχετικά με τις συσκευές σας όπου έχετε ενεργοποιήσει την Υπηρεσία, όπως τον αριθμό τηλεφώνου, τη διεύθυνση MAC δικτύου, αναγνωριστικά συσκευών και άλλα μοναδικά αναγνωριστικά.

Πώς χρησιμοποιούμε τις πληροφορίες που λαμβάνουμε
Χρησιμοποιούμε τις πληροφορίες που λαμβάνουμε μέσω της Υπηρεσίας προκειμένου:

•	να σας ταυτοποιούμε και να ελέγχουμε την ταυτότητά σας, για να μπορείτε να χρησιμοποιείτε μια συγκεκριμένη υπηρεσία,
•	να σας παράσχουμε την Υπηρεσία, όπως αναμετάδοση εισερχόμενων και εξερχόμενων κλήσεων μεταξύ των συσκευών σας και συγχρονισμό του ιστορικού κλήσεων και των μηνυμάτων σας στις συσκευές σας (smartphone, ρολόι, tablet, φορητό υπολογιστή κ.λπ.),
•	να βελτιώνουμε και να προσαρμόζουμε την εμπειρία σας με την Υπηρεσία,
•	να απαντάμε στα αιτήματα και στα ερωτήματά σας;
•	να λειτουργούμε, να αξιολογούμε και να βελτιώνουμε την επιχείρησή μας (συμπεριλαμβανομένων της ανάπτυξης νέων προϊόντων, της ενίσχυσης και βελτίωσης των προϊόντων και των υπηρεσιών μας, της διαχείρισης των επικοινωνιών μας, της ανάλυσης των προϊόντων, του πελατολογίου και των υπηρεσιών μας, της διεξαγωγής ερευνών αγοράς, της εκτέλεσης αναλύσεων δεδομένων και της ολοκλήρωσης λογιστικών, ελεγκτικών και άλλων εσωτερικών λειτουργιών),
•	να σας επιτρέπουμε να αλληλεπιδράτε με και να χρησιμοποιείτε συγκεκριμένες εφαρμογές και υπηρεσίες τρίτων,
•	vα σας προστατεύουμε, vα εντοπίζουμε και vα αποτρέπουμε απάτες και άλλες εγκληματικές δραστηριότητες, αξιώσεις και άλλες ευθύνες, και
•	να συμμορφωνόμαστε και να επιβάλλουμε τις ισχύουσες νομικές απαιτήσεις, τα σχετικά πρότυπα του κλάδου και τις πολιτικές μας, συμπεριλαμβανομένων της παρούσας Ειδοποίησης απορρήτου και της Πολιτικής απορρήτου Samsung.

Μέσω της Υπηρεσίας, ενδέχεται να συλλέγουμε προσωπικά στοιχεία σχετικά με τις online δραστηριότητές σας σε συσκευές όπου έχετε ενεργοποιήσει την Υπηρεσία με την πάροδο του χρόνου και σε εφαρμογές, που σχετίζονται με τις υπηρεσίες κλήσεων και μηνυμάτων του smartphone. Ενδέχεται να χρησιμοποιούμε υπηρεσίες ανάλυσης τρίτων στην Υπηρεσία. Οι πάροχοι που διαχειρίζονται αυτές τις υπηρεσίες ανάλυσης μας βοηθούν να αναλύουμε τη χρήση σας της Υπηρεσίας και να βελτιώνουμε την Υπηρεσία. Οι πληροφορίες που λαμβάνουμε ενδέχεται να γνωστοποιούνται σε ή να συλλέγονται απευθείας από αυτούς τους παρόχους και άλλους σχετικούς τρίτους που τις χρησιμοποιούν, π.χ. για την αξιολόγηση της χρήσης της Υπηρεσίας, την παροχή της Υπηρεσίας και τη διάγνωση τεχνικών προβλημάτων.


Η Samsung επεξεργάζεται τα προσωπικά δεδομένα για τους σκοπούς που περιγράφονται παραπάνω. Το νομικό πλαίσιο επεξεργασίας προσωπικών δεδομένων από τη Samsung περιλαμβάνει επεξεργασία η οποία είναι: απαραίτητη για την εκτέλεση της σύμβασης ανάμεσα σε εσάς και τη Samsung (π.χ. για την παροχή της Υπηρεσίας προς εσάς, την ταυτοποίηση και τον έλεγχο της ταυτότητάς σας, προκειμένου να μπορείτε να χρησιμοποιείτε μια συγκεκριμένη υπηρεσία), απαραίτητη για τη συμμόρφωση με νομικές απαιτήσεις (π.χ. για τη συμμόρφωση με τους ισχύοντες λογιστικούς κανόνες και την πραγματοποίηση υποχρεωτικών γνωστοποιήσεων στις αρχές εφαρμογής του νόμου), απαραίτητη για τα νόμιμα συμφέροντα της Samsung (π.χ. για τη διαχείριση της σχέσης μας μαζί σας και τη βελτίωση της Υπηρεσίας) και με βάση την εξασφάλιση της ξεχωριστής συναίνεσής σας (π.χ. για την επικοινωνία μαζί σας σχετικά με τα προϊόντα και τις υπηρεσίες μας και την παροχή πληροφοριών μάρκετινγκ προς εσάς), η οποία μπορεί μετέπειτα να αποσυρθεί ανά πάσα στιγμή, επικοινωνώντας μαζί μας όπως προβλέπεται στην ενότητα Πώς να επικοινωνήσετε μαζί μας της παρούσας Ειδοποίησης απορρήτου, χωρίς να επηρεάζεται η νομιμότητα της επεξεργασίας βάσει συγκατάθεσης πριν από την απόσυρση αυτής.

Προκειμένου να συνάψετε σύμβαση, υποχρεούστε να μας παράσχετε προσωπικά δεδομένα προς επεξεργασία, σύμφωνα με όσα περιγράφονται παραπάνω. Εάν δεν μας παρέχετε αυτά τα προσωπικά δεδομένα, δεν θα μπορούμε να σας εξασφαλίσουμε πρόσβαση σε όλες τις δυνατότητες της Υπηρεσίας.

Κοινοποίηση πληροφοριών

Δεν γνωστοποιούμε προσωπικά στοιχεία που σας αφορούν μέσω της Υπηρεσίας, εκτός όσων περιγράφονται στην παρούσα Ειδοποίηση απορρήτου. Περιορισμένος αριθμός μελών της ομάδας της Υπηρεσίας στη Samsung ενδέχεται να έχει πρόσβαση και να προβαίνει σε άλλη επεξεργασία προσωπικών δεδομένων σε σχέση με τις εργασιακές αρμοδιότητές τους ή τις συμβατικές υποχρεώσεις. Ενδέχεται να κοινοποιήσουμε τα προσωπικά στοιχεία σας στις θυγατρικές και συγγενείς εταιρείες μας και σε παρόχους υπηρεσιών που μας προσφέρουν υπηρεσίες. Δεν εξουσιοδοτούμε τους παρόχους υπηρεσιών να προβαίνουν σε χρήση ή γνωστοποίηση των πληροφοριών, παρά μόνο στον βαθμό που απαιτείται για την από μέρους μας παροχή υπηρεσιών ή τη συμμόρφωση με νομικές απαιτήσεις.

Μέρος του παραπάνω προσωπικού, των συγγενών εταιρειών και των τρίτων παρόχων υπηρεσιών βρίσκεται εκτός του ΕΟΧ, ορισμένοι και σε χώρες που ενδέχεται να μην παράσχουν το ίδιο επίπεδο προστασίας δεδομένων όπως η χώρα καταγωγής των πελατών μας, συμπεριλαμβανομένων, ενδεικτικά και μεταξύ άλλων, της Δημοκρατίας της Κορέας, των Ηνωμένων Πολιτειών της Αμερικής και της Ιαπωνίας. Η Samsung προβαίνει στις απαραίτητες ενέργειες προκειμένου να διασφαλίζει ότι οι παραλήπτες αυτοί δεσμεύονται από υποχρέωση εμπιστευτικότητας. Επίσης, η Samsung εφαρμόζει μέτρα όπως τυπικές συμβατικές ρήτρες προστασίας δεδομένων, προκειμένου να διασφαλίζει ότι τα μεταφερόμενα προσωπικά δεδομένα παραμένουν προστατευμένα και ασφαλή. Μπορείτε να προμηθευτείτε ένα αντίγραφο αυτών των ρητρών επικοινωνώντας μαζί μας, όπως ορίζεται στην ενότητα Πώς να επικοινωνήσετε μαζί μας της παρούσας Ειδοποίησης απορρήτου.

Η Samsung, οι θυγατρικές και οι συγγενείς εταιρείες της, και οι συνεργαζόμενοι τρίτοι πάροχοι υπηρεσιών ενδέχεται επίσης να γνωστοποιούν πληροφορίες για εσάς (1) εάν επιβάλλεται βάσει νόμου ή νομικής διαδικασίας (όπως δικαστική απόφαση ή κλήτευση), (2) στο πλαίσιο αιτημάτων από κυβερνητικούς φορείς, όπως οι αστυνομικές και διωκτικές αρχές, (3) για την εδραίωση, άσκηση ή προάσπιση των νόμιμων δικαιωμάτων μας, (4) όταν θεωρούμε ότι η γνωστοποίηση είναι απαραίτητη ή κατάλληλη προκειμένου να αποτραπεί σωματική ή άλλη βλάβη, ή οικονομική ζημία, (5) σε σχέση με έρευνα εικαζόμενης ή υπαρκτής παράνομης δραστηριότητας, (6) σε περίπτωση πώλησης ή μεταφοράς του συνόλου ή μέρους της επιχείρησης ή του ενεργητικού μας (συμπεριλαμβανομένων των περιπτώσεων συγχώνευσης, εξαγοράς, πώλησης, μεταβίβασης, αναδιοργάνωσης, διάλυσης ή εκκαθάρισης) ή (7) άλλως, με την ξεχωριστή συγκατάθεσή σας.


Διατήρηση προσωπικών δεδομένων

Λαμβάνουμε τις απαραίτητες ενέργειες προκειμένου να εξασφαλίσουμε ότι τα στοιχεία που σας αφορούν διατηρούνται με βάση το παρακάτω σκεπτικό:
1. τουλάχιστον για το διάστημα για το οποίο τα στοιχεία σας χρησιμοποιούνται για την παροχή της Υπηρεσίας προς εσάς,
2. όπως προβλέπεται βάσει νόμου, σύμβασης ή σύμφωνα με τις νομοθετημένες υποχρεώσεις μας, ή
3. μόνο για το διάστημα που θεωρείται απαραίτητο για τον σκοπό για τον οποίο συλλέχθηκαν, υποβάλλονται σε επεξεργασία ή για μεγαλύτερο διάστημα, εάν αυτό απαιτείται στο πλαίσιο σύμβασης, από την ισχύουσα νομοθεσία ή για στατιστικούς σκοπούς, με την προϋπόθεση ότι υπόκεινται στα κατάλληλα μέτρα προστασίας.

Οι επιλογές σας

Σας προσφέρουμε συγκεκριμένες επιλογές σε σχέση με τα προσωπικά στοιχεία που λαμβάνουμε για εσάς. Για να ενημερώσετε τις προτιμήσεις σας, να περιορίσετε τις επικοινωνίες που λαμβάνετε από εμάς ή να υποβάλλετε ένα αίτημα, επικοινωνήστε μαζί μας όπως προβλέπεται στην ενότητα Πώς να επικοινωνήσετε μαζί μας της παρούσας Ειδοποίησης απορρήτου.

Ανατρέξτε στις ρυθμίσεις της «Απομακρυσμένης σύνδεσης» στη συσκευή σας για να δείτε τις επιλογές που μπορεί να έχετε στη διάθεσή σας σε σχέση με τη χρήση της Υπηρεσίας. Υπενθυμίζεται ότι αν αρνηθείτε να επιτρέψετε την Υπηρεσία, ενδεχομένως να μην μπορείτε να χρησιμοποιήσετε όλες τις δυνατότητες που παρέχονται μέσω της Υπηρεσίας.

Τα δικαιώματά σας

Έχετε το δικαίωμα να ζητήσετε λεπτομέρειες σχετικά με τις πληροφορίες που συλλέγουμε για εσάς και να μας ζητήσετε να διορθώσουμε ανακρίβειες σε αυτές, να αντιταχθείτε ή να ζητήσετε τον περιορισμό της επεξεργασίας τους και να ζητήσετε πρόσβαση σε αυτές ή διαγραφή ή μεταφορά τους. Βάσει της κείμενης νομοθεσίας σε ορισμένες δικαιοδοσίες, έχουμε το δικαίωμα να απορρίψουμε την επεξεργασία αιτημάτων που επαναλαμβάνονται αδικαιολόγητα, απαιτούν δυσανάλογη τεχνική προσπάθεια, θέτουν σε κίνδυνο το απόρρητο άλλων, είναι ανέφικτα ή η προσπέλαση των οποίων δεν απαιτείται με άλλον τρόπο από τη νομοθεσία. Εάν θέλετε να υποβάλετε αίτημα για πρόσβαση στις πληροφορίες σας, επικοινωνήστε μαζί μας μέσω της Σελίδας υποστήριξης απορρήτου μας (https://www.samsung.com/request-desk).

Εάν ζητήσετε τη διαγραφή των προσωπικών στοιχείων σας, αναγνωρίζετε ότι ενδεχομένως να μην μπορείτε να έχετε πρόσβαση ή να χρησιμοποιείτε τις Υπηρεσίες επιχειρήσεων και ότι ενδέχεται να εξακολουθήσουν να υπάρχουν προσωπικά στοιχεία σας στα αρχεία της Samsung για κάποιο διάστημα, σύμφωνα με την ισχύουσα νομοθεσία. Ωστόσο, η Samsung δεν θα χρησιμοποιήσει αυτά τα στοιχεία για εμπορικούς σκοπούς. Κατανοείτε ότι, παρά το αίτημά σας για διαγραφή, η Samsung επιφυλάσσεται του δικαιώματος να διατηρεί τα προσωπικά στοιχεία σας ή σχετικό μέρος αυτών, σύμφωνα με την πολιτική διατήρησης δεδομένων της και την ισχύουσα νομοθεσία, στην περίπτωση που η Samsung έχει αναστείλει, περιορίσει ή διακόψει την πρόσβασή σας στον ιστότοπο λόγω παραβίασης των Όρων υπηρεσίας της Samsung και όπου είναι απαραίτητο για την προστασία των δικαιωμάτων, της ιδιοκτησίας ή της ασφάλειας της Samsung ή τυχόν αντίστοιχων συγγενών εταιρειών, επιχειρηματικών συνεργατών, εργαζόμενων ή πελατών αυτής.

Πώς προστατεύουμε τα προσωπικά στοιχεία

Εφαρμόζουμε κατάλληλα διοικητικά, τεχνικά και φυσικά μέτρα προστασίας, σχεδιασμένα για την προστασία των προσωπικών στοιχείων που λαμβάνουμε μέσω της Υπηρεσίας έναντι τυχαίας, παράνομης ή μη εξουσιοδοτημένης καταστροφής, παρέμβασης, απώλειας, παραποίησης, πρόσβασης, γνωστοποίησης ή χρήσης. Η Samsung εφαρμόζει επίσης εύλογες διαδικασίες προκειμένου να διασφαλίζει ότι τα δεδομένα είναι αξιόπιστα για την επιθυμητή χρήση και ακριβή, πλήρη και επικαιροποιημένα.

Ενημερώσεις της Ειδοποίησης απορρήτου

Η παρούσα Ειδοποίηση απορρήτου ενδέχεται να ενημερώνεται κατά διαστήματα, προκειμένου να ενσωματώνει τις αλλαγές στις πρακτικές περί προσωπικών στοιχείων που εφαρμόζουμε σε σχέση με την Υπηρεσία ή αλλαγές στην ισχύουσα νομοθεσία. Θα δημοσιεύουμε ειδοποίηση στον ιστότοπό μας ή/και στη συσκευή σας, ενημερώνοντάς σας προκαταβολικά για τις ουσιαστικές αλλαγές στην Ειδοποίηση απορρήτου. Στην αρχή κάθε ειδοποίησης θα αναφέρεται η ημερομηνία της τελευταίας ενημέρωσης.

Πώς να επικοινωνήσετε μαζί μας

Εάν έχετε συγκεκριμένες απορίες, επικοινωνήστε μαζί μας (Υπεύθυνος επεξεργασίας δεδομένων ΕΕ) στην εξής διεύθυνση:
European Data Protection Officer
Samsung Electronics (UK) Limited
Samsung House, 1000 Hillswood Drive, Chertsey, Surrey KT16 0PS
Μπορείτε επίσης να επικοινωνήσετε μαζί μας μεταβαίνοντας στη Σελίδα υποστήριξης απορρήτου μας (https://www.samsung.com/request-desk).

Εάν θεωρείτε ότι η από μέρους μας επεξεργασία των προσωπικών δεδομένων σας παραβιάζει την ισχύουσα νομοθεσία, μπορείτε να προσφύγετε στην αρμόδια επιβλέπουσα αρχή.
