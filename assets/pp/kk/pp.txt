SAMSUNG КОМПАНИЯСЫНЫҢ БҮКІЛӘЛЕМДІК ҚҰПИЯЛЫЛЫҚ САЯСАТЫНЫҢ НЕГІЗГІ ТҰСТАРЫ


Қолданылу аясы
Осы Құпиялылық саясаты кез келген Samsung құрылғыларына, Құпиялылық саясатына сілтеме жасайтын немесе онымен байланысты веб-сайтқа немесе онлайн-қолданбаға (бірге айтқанда, біздің “Қызметтерімізге”) қатысты. Сондай-ақ бұл Құпиялылық саясаты Қызметтерімізге кіру үшін компьютерді, мобильді телефонды, планшетті немесе теледидарды пайдаланғаныңызға қарамастан қолданылады.

Жиналатын ақпарат
Біз Қызметтерге байланысты түрлі ақпарат жинаймыз, оның ішінде:
•	сіз тікелей бізге беретін ақпарат;
•	Қызметтерімізді пайдаланғаныңыз туралы біз жинаған ақпарат және
•	біз үшінші тарап көздерінен алған ақпарат.
Сондай-ақ біз Құпиялылық саясатында сипатталмаған ақпаратты жинау үшін сіздің келісіміңізді сұрауымыз да мүмкін.

Ақпаратты пайдалану және бөлісу
Біз жиналған ақпаратты мына мақсаттарға пайдаланамыз:
•	сіз сұраған Қызметтерді ұсыну үшін;
•	сіздің Қызметтерді пайдалану мақсатыңызды түсініп, сол арқылы тәжірибеңізді жетілдіру үшін;
•	бейімделген мазмұн пен жарнама ұсыну үшін және
•	сіздің келісіміңіз бойынша басқа жолдармен.
Ақпаратыңызды мыналармен бөлісуіміз мүмкін:
•	Аффилиирленген тұлғалар – ортақ иелік немесе ортақ басқару бойынша Samsung Electronics Co., Ltd. компаниясына қатысы бар компаниялар.
•	Іскерлік серіктестер – сізге ұнауы мүмкін өнімдер мен қызметтер туралы ақпаратты қамтамасыз ететін сенімді компаниялар.
•	Қызметті жеткізушілер – Samsung компаниясының атынан қызмет көрсететін компаниялар.
•	Құқық қорғау органдары – белгілі бір әрекетті орындауымыз немесе Samsung компаниясы мен оның пайдаланушыларын қорғауымыз талап етілгенде.

Арнайы өнімдер мен Қызметтер туралы қосымша ақпарат
•	Samsung Mobile
•	Smart TV

Бізге хабарласу жолдары
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Электрондық пошта: https://www.samsung.com немесе https://help.content.samsung.com веб-сайтындағы тұтынушыларға қызмет көрсету бөліміне хабарласыңыз.


SAMSUNG КОМПАНИЯСЫНЫҢ БҮКІЛӘЛЕМДІК ҚҰПИЯЛЫЛЫҚ САЯСАТЫ
Күшіне енген күні: 02/01/2018
Samsung Electronics Co., Ltd. және біздің аффилиирленген тұлғаларымыз (“Samsung”, “біз”, “бізді”, “біздің”) құпиялылықтың тұтынушылар үшін қандай маңызды екенін біледі және ақпаратыңызды жинау, пайдалану, жариялау, тасымалдау және сақтау әдістері туралы ашық болуға тырысады. Осы Құпиялылық саясатында біздің ақпараттық тәжірибелеріміз түсіндірілген. Осы Құпиялылық саясаты кез келген Samsung құрылғыларына, Құпиялылық саясатына сілтеме жасайтын немесе онымен байланысты веб-сайтқа немесе онлайн-қолданбаға (бірге айтқанда, біздің “Қызметтерімізге”) қатысты. Оған осындай құрылғылар, веб-сайттар немесе онлайн-қолданбалар бойынша тұтынушыларды қолдау кіреді.
Осы Құпиялылық саясаты біздің барлық Қызметтерімізге қолданылғанымен, біздің белгілі бір Қызметтерімізбен байланысты тәжірибелеріміз туралы қосымша ақпаратты қамтитын бірнеше арнайы құпиялылық қосымшасын да ұсынып отырмыз. Бұл қосымшалар қамтылған Қызметтерді пайдалануыңызға қатысты қолданылады.
Құпиялылық саясаты Қызметтерімізге қол жеткізу үшін компьютерді, мобильді телефонды, планшетті, теледидарды немесе басқа құрылғыны пайдаланғаныңызға қарамастан қолданылуы да мүмкін екенін ескеріңіз. Құпиялылық саясатын мұқият оқып шыққаныңыз жөн, себебі Қызметтерімізді кез келген уақытта пайдаланған кезде, Құпиялылық саясаты мен мәлімдемелерде сипатталған тәжірибелерге келісім бересіз.
Сонымен қатар Құпиялылық саясатына жаңартулар енгізілгенін жиі тексеріп отырғаныңыз жөн. Егер Құпиялылық саясаты жаңартылса, тиісті Қызметтерге мәлімдеме жариялау арқылы маңызды деп саналатын өзгерістер туралы сізге хабарлаймыз. Осындай мәлімдеме жарияланған соң, Қызметтерге қол жеткізу немесе пайдалану арқылы сіз жаңартуда көрсетілген жаңа тәжірибе(лер)ге келісім бересіз. Құпиялылық саясатының ең соңғы нұсқасын мына жерден алуға болады: https://account.samsung.com/membership/pp. Құпиялылық саясатының соңғы рет жаңартылған мерзімін жоғарыда жарияланған “Жарамдылық мерзімі” жолынан көруге болады.

СІЗ ТУРАЛЫ ҚАНДАЙ АҚПАРАТТЫ ЖИНАЙМЫЗ?

Сіз тікелей беретін ақпарат
Кейбір Қызметтер бізге ақпаратты тікелей беруіңізге мүмкіндік береді. Мысалы:
• Біздің Қызметтеріміздің бірқатары пайдаланушылардың тіркелгілер немесе профильдер жасауына мүмкіндік береді. Осы Қызметтерге байланысты, тіркелгі немесе профиль орнату үшін, өзіңіз туралы белгілі бір ақпарат беруіңізді сұрауымыз мүмкін. Мысалы, Samsung account жазбасын жасаған кезде, атыңыз және электрондық мекенжайыңыз секілді өзіңіз туралы белгілі бір ақпарат жібере аласыз.
• Егер бізден өнімге немесе төленген қызметке тапсырыс берсеңіз, тапсырысыңызды өңдеу үшін, сізден атыңыз, байланыс ақпараты, жіберу және шот ұсыну мекенжайы (мекенжайлары) және кредиттік карта туралы ақпаратты сұрауымыз мүмкін.
• Біздің Қызметтеріміздің кейбірі басқа адамдармен байланысуға мүмкіндік береді. Мұндай байланыстар біздің жүйелеріміз арқылы тасымалданады.

Сіздің Қызметтерді пайдалануыңыз туралы ақпарат
Сіз берген ақпаратқа қоса, біздің Қызметтерімізді құрылғыңыздағы бағдарламалық құрал және басқа құралдар арқылы пайдалануыңыз туралы ақпарат жинауымыз мүмкін. Мысалы, біз төмендегі мәліметтерді жинауымыз мүмкін:
• Құрылғы туралы ақпарат – мысалы, жабдық үлгісі, IMEI нөмірі және басқа да бірегей құрылғы идентификаторлары, MAC мекенжайы, IP мекенжайы, операциялық жүйенің нұсқалары және Қызметтерге қол жеткізу үшін қолданылатын құрылғының баптаулары.
• Журнал туралы ақпарат – мысалы, Қызметті пайдалану уақыты және ұзақтығы, Қызметтер арқылы енгізілген іздеу сұрауының шарттары және құрылғыңызға орнатылған cookie файлдарында сақталатын кез келген ақпарат.
• Геодеректер туралы ақпарат – мысалы, құрылғыңыздың GPS сигналы немесе жақын жердегі Wi-Fi кіру нүктелері туралы ақпарат және белгілі бір Қызметтерді пайдаланған кезде бізге тасымалдануы мүмкін базалық станциялар.
• Дауыс туралы ақпарат – мысалы, Қызметтерді басқару үшін дауыстық командаларды пайдаланған кезде жасайтын (және серверлерімізде сақталуы мүмкін) дауысыңыздың жазбалары. (Біздің атымыздан сөйлеуден мәтінге түрлендіретін қызметтер ұсынатын үшінші тараптағы қызметті жеткізушілермен жұмыс істесек, бұл жеткізушілер кейбір дауыстық командаларды қабылдауы немесе сақтауы мүмкін екенін ескеріңіз.)
• Басқа ақпарат – Қызметтерді пайдалануыңыз, мысалы, қолданатын қолданбаларыңыз, кіретін веб-сайттарыңыз және Қызмет арқылы ұсынылатын мазмұнмен өзара әрекеттесуіңіз туралы ақпарат.

Үшінші тарап көздерінен келген ақпарат
Сізден немесе сіз туралы алынған басқа ақпаратпен бірге жинауымыз мүмкін (заңды рұқсат етілген), жалпыға ашық және нарықта бар көздерден алынған сіз туралы ақпаратты қабылдауымыз мүмкін. Үшінші тараптың әлеуметтік желі қызметтерімен қосылуды таңдаған кезде, сіз туралы ақпаратты сол қызметтерден де алуымыз мүмкін.

Жиналатын басқа ақпарат
Сонымен қатар сіз, сіздің құрылғыңыз немесе сіздің қызметтерді пайдалануыңыз туралы басқа да ақпаратты сізге жинау жағынан немесе басқа жағдайда сіздің келісіміңізбен сипаттайтын жолдармен жинауымыз мүмкін.
Белгілі бір ақпарат түрлерін (мысалы, Samsung account жазбасын тіркеу кезінде сұралған ақпаратты) бермеуді таңдауға болады, бірақ бұлай істеу кейбір Қызметтерді пайдалану мүмкіндігіне әсер етуі мүмкін.

АҚПАРАТЫҢЫЗДЫ ҚАЛАЙ ПАЙДАЛАНАМЫЗ?
Біз жиналған ақпаратты мына мақсаттарға пайдалануымыз мүмкін:
• сізді немесе құрылғыңызды Қызметке тіркеу үшін;
• сұралған Қызметті немесе мүмкіндікті ұсыну үшін;
• Қызметтеріміздегі соңғы әрекеттер негізінде бейімделген мазмұнды ұсыну және дербестелген қызметтерді ұсыну үшін;
• жарнамалау, мысалы бейімделетін жарнамаларды, демеушілік жасалған мазмұнды ұсыну және жарнамалық хабарларыңызды жіберу үшін;
• нарығымызды, тұтынушыларымызды, өнімдерімізді және қызметтерімізді бағалау және талдау жасау (оның ішінде сізден өнімдеріміз бен қызметтеріміз туралы пікіріңізді сұрау және тұтынушыларға сұрау жүргізу) үшін;
• тұтынушылардың қызметтерімізді пайдалану мақсатын түсіну, сол арқылы оларды жетілдіру және жаңа өнімдер мен қызметтерді дамыту үшін;
• құрылғыңызға техникалық қызмет көрсету жұмыстарын жүргізу үшін;
• заң бойынша рұқсат етілген жағдайларда тегін сыйлықтар ұтысын, жүлде берілетін байқаулар немесе жарнамалық науқандар жүргізу үшін; және
• сіздің келісіміңіз бойынша басқа жолдармен.
Біз сізден алынған немесе сіз туралы, соның ішінде түрлі Қызметтер немесе құрылғылар бойынша ақпаратты осы Құпиялылық саясатына сәйкес мақсаттарда жинауымыз мүмкін. Мысалы, Samsung account жазбасының мәліметтерін Samsung account жазбасын талап ететін барлық Қызметтерге пайдалануымыз мүмкін. Не болмаса, ұсыныстарымыз, реттелген мазмұн мен дербес мүмкіндіктер Қызметтердегі жетілдірілген тәжірибелеріңізге негізделуі мүмкін. Деректерді біріктіру себебіне және қолданыстағы заң талабына байланысты, осындай біріктіруді арнайы бақылау, мысалы, құрылғы немесе қолданба баптаулары мәзірінде, не болмаса тиісті веб-беттерге кіру арқылы орындау қолжетімді болуы мүмкін.

АҚПАРАТЫҢЫЗДЫ КІМГЕ ЖАРИЯЛАЙМЫЗ?
Сіз келісім бермесеңіз, сіздің ақпаратыңызды біз үшінші тараптарға олардың тәуелсіз маркетинг немесе бизнес жүргізу мақсаттары үшін жарияламаймыз. Алайда ақпаратыңызды мына тұлғаларға жариялауымыз мүмкін:
• Аффилиирленген тұлғалар. Сіздің ақпаратыңызды осы құпиялылық саясатында сипатталған мақсаттар үшін Samsung аффилиирленген тұлғалары бөлісуі мүмкін. “Аффилиирленген тұлғалар” термині ортақ иелік немесе ортақ басқару бойынша Samsung Electronics Co., Ltd. компаниясына қатысты компанияларды білдіреді. Біздің аффилиирленген тұлғаларымызға Samsung Electronics атауы бар компаниялар кіреді. Аффилиирленген тұлғаларға Samsung SDS сияқты ортақ иелікке немесе ортақ басқаруға қатысты басқа компаниялар да кіреді.
• Іскерлік серіктестер. Сонымен қатар ақпаратыңызды сенімді іскерлік серіктестермен, оның ішінде мобильді байланыс операторларымен бөлісуіміз мүмкін. Осы тұлғалар сіздің ақпаратыңызды қызығушылықтарыңыз туралы болжамдар жасауды сұраған қызметтерді ұсыну үшін пайдалануы және сізге жарнамалық материалдар, жарнамалар және басқа да материалдар ұсынуы мүмкін.
• Қызметті жеткізушілер. Сондай-ақ сіз туралы ақпаратты бізге немесе біздің атымыздан қызметтер ұсынатын, мысалы, шот ұсынуға көмектесетін немесе біздің атымыздан электрондық хаттар жіберетін компаниялар секілді компанияларға жариялауымыз мүмкін. Мұндай тұлғалардың сіз туралы ақпараты бізге қызметтер ұсынудан басқа мақсаттарда пайдалану мүмкіндігі шектеулі.
• Заң бойынша ұсынылған немесе қызметтерімізді қорғауға қажетті басқа тараптар. Сіздің ақпаратыңызды басқа тұлғаларға жариялайтын жекелей жағдайлар болуы мүмкін:
• заң талаптарын орындау немесе міндетті заңдық процеске (мысалы, тінтуге рұқсат қағазға немесе басқа да сот үкімдеріне) жауап беру;
• біздің Қызметтерімізді реттейтін саясаттармен сәйкестігін тексеру немесе қамтамасыз ету және
• Samsung компаниясының немесе тиісті аффилиирленген тұлғаларымыздың, іскерлік серіктестеріміздің немесе тұтынушыларымыздың құқықтарын, меншігін немесе қауіпсіздігін қорғау.
• Корпоративтік транзакцияларға байланысты басқа тараптар. Бірігу немесе тасымалдау аясында немесе банкрот жағдайында сіз туралы ақпаратты үшінші тарапқа жариялауымыз мүмкін.
• Сіз келісім берген немесе өзіңіз таңдаған басқа тараптар. Осы Құпиялылық саясатында сипатталған жариялауларға қоса, сіз осындай бөлісуге келісім берген немесе оны сұраған кезде, біз сіз туралы ақпаратты үшінші тараптармен бөлісуіміз мүмкін.

СІЗДІҢ ТАҢДАУЛАРЫҢЫЗ
Біз сіз туралы ақпаратты пайдалану әдісі бойынша бірнеше таңдау ұсынамыз. Хабарға қоса берілген жазылымнан бас тарту нұсқауларын орындау арқылы бізден жарнамалық хабарлар алу немесе алмау туралы таңдау жасауыңызға болады. Сонымен қатар белгілі бір Қызметтердің баптауларын сізге дәл уақытында ескерткен кезде немесе тиісті веб-беттерге кіру арқылы қажетінше жиі өзгертіп отыруыңызға болады.

АҚПАРАТЫҢЫЗДЫ ҚАУІПСІЗ ҰСТАУ ҮШІН НЕ ІСТЕЙМІЗ?
Қызметтерге байланысты жиналған ақпаратты қорғау үшін, біз зерделі физикалық және техникалық шараларды енгіздік. Алайда ақпаратыңызды қорғау үшін тиісті шаралар қолданылғанның өзінде, ешқандай веб-сайт, Интернет тасымалы, компьютер жүйесі немесе сымсыз байланыс толығымен қорғалмайтынын ескеріңіз.

ДЕРЕКТЕРДІ ШЕТ ЕЛДЕРГЕ ТАСЫМАЛДАУҒА КЕЛІСІМ БЕРУ
Кез келген Қызметті пайдалану немесе қатысу және/немесе бізге ақпарат ұсыну арқылы осы Құпиялылық саясатына сәйкес сіз ақпаратыңыздың тұрғылықты еліңізден (мысалы, Оңтүстік Кореядан) тыс жерде жиналуына, тасымалдануына, сақталуына және өңделуіне келісім бересіз. Ақпаратыңыз тасымалдануы мүмкін елдердің деректерді қорғау туралы және басқа заңдары сіздің еліңіздегідей ауқымды болмауы мүмкін екенін ескеріңіз.

АҚПАРАТЫҢЫЗҒА ҚОЛ ЖЕТКІЗУ
Кейбір юрисдикция заңдарына сәйкес, жиналған ақпарат туралы мәліметтерді сұрауға және сол ақпараттағы дәлсіздіктерді түзетуге құқығыңыз бар болуы мүмкін. Кез келген заңды пайдаланушы құқықтары өзгеріссіз қалады. Заң бойынша рұқсат етілсе, сізге осы мүмкіндікті ұсыну үшін сізден аз мөлшерде ақы алуымыз мүмкін. Себепсіз қайталанатын, бейпропорционал техникалық шығындарды қажет ететін, басқалардың құпиялылығына зиян тигізетін, тым жарамсыз немесе ол үшін бұдан былай жергілікті заңнамамен талап етілмейтін сұрауларды өңдеуден бас тартуымыз мүмкін. Ақпаратыңызға қол жеткізуге сұрау жасағыңыз келсе, https://www.samsung.com немесе https://help.content.samsung.com бетіндегі тұтынушыларға қызмет көрсету бөліміне хабарласыңыз.

ДЕРЕКТЕРДІ САҚТАП ҚАЛУ
Сіз туралы ақпаратты оның өңделген мақсатына ғана қажет болғанша немесе қандай да бір келісім-шартқа, қолданыстағы заңға сәйкес немесе тиісті қауіпсіздік шаралары үшін статистикалық мақсаттарға алатынымызды қамтамасыз ету үшін қажетті шаралар қолданамыз.

БІЗДІҢ ҚЫЗМЕТТЕРІМІЗДЕГІ ҮШІНШІ ТАРАП СІЛТЕМЕЛЕРІ МЕН ӨНІМДЕРІ
Қызметтерімізде біздің бақылауымыздан тыс үшінші тарап веб-сайттары мен қызметтеріне сілтеме берілуі мүмкін. Біз веб-сайттар мен басқа қызметтер жинайтын ақпараттың қауіпсіздігіне немесе құпиялылығына жауапты емеспіз. Сақтық шараларын жасап, қолданылатын үшінші тарап веб-сайттарына және қызметтеріне қолданылатын құпиялылық мәлімдемелерін қарап шығуыңыз қажет.
Сонымен қатар сізге үшінші тараптар әзірлеген белгілі бір өнімдерді немесе қызметтерді (мысалы, Galaxy Apps немесе Қолданбалар арқылы қолжетімді қолданбаларды) қолжетімді етуіміз мүмкін. Samsung компаниясы осы үшінші тарап өнімдеріне немесе қызметтеріне жауапкершілік алмайды.
Біздің қызметтеріміз үшін мазмұнын, жарнамасын немесе қызметін ұсынатын үшінші тараптар
Біздің қызметтеріміздегі кейбір мазмұнды, жарнаманы немесе қызметті бізбен аффилиирленбеген үшінші тараптар ұсынуы мүмкін. Мысалы:
• біз мазмұн жеткізушілері ұсынған бейне мазмұнын көруге рұқсат береміз;
• үшінші тараптар біздің Galaxy Apps немесе Қолданбалар арқылы қолжетімді ететін қолданбаларды әзірлейді;
• кейбір үшінші тараптар жарнамаға қызмет көрсетуі немесе пайдаланушылардың қай жарнамаларды көретінін, оларды қаншалықты жиі көретінін және пайдаланушылардың оларға қандай жауап қайтаратынын бақылауы мүмкін және
• біз Қызметтердегі кейбір материалдарды басқалармен Facebook, Twitter, Google+ және LinkedIn секілді әлеуметтік желі қызметтері арқылы бөлісуге рұқсат етеміз.
Осы үшінші тараптар сіздің Қызметтеріңізді, оның ішінде cookie файлдарын, beacon файлдарын және соған ұқсас технологияларды пайдалану арқылы қолдануыңыз туралы белгілі бір ақпаратты жинауы немесе алуы мүмкін және бұл ақпаратты ұзақ уақыт бойы жинауы және әртүрлі веб-сайттар мен Интернет қызметтері арқылы жиналған ақпаратпен біріктіруі мүмкін. Samsung компаниясы деректерді жинау мен осы компаниялардың пайдалану тәжірибелерін бақылай алмайды. Осы компаниялардың кейбіреуі мақсатты жарнаманы қабылдау жөніндегі таңдауларды тұтынушыларға ұсынуға арналып жасалған өндіріске әзірленген бағдарламаларға қатысады. Қосымша ақпарат алу үшін, Network Advertising Initiative “http://networkadvertising.org” тобы мен Digital Advertising Alliance “http://www.aboutads.info/” одағы жүргізетін веб-сайттарға кіріңіз.
Әлеуметтік желі қызметімен қосылсаңыз, сіздің кіре алуыңыз үшін, сол қызметтен аутентификация ақпаратын, сондай-ақ осы қызметтермен қосылған кезде біздің алуымызға рұқсат ететін басқа да ақпаратты қабылдап, сақтай аламыз.
Сізбен қоса басқа адамдар қолданатын құрылғыда әлеуметтік желі қызметімен қосылуды таңдасаңыз, сол басқа пайдаланушылар сіз қосылған әлеуметтік желі қызметінде (қызметтерінде) тіркелгіңізбен байланысты сақталған немесе көрсетілген ақпаратты көре алуы мүмкін.

COOKIE ФАЙЛДАРЫ, BEACON ФАЙЛДАРЫ ЖӘНЕ СОҒАН ҰҚСАС ТЕХНОЛОГИЯЛАР
Біз, сонымен қатар біздің Қызметтерімізге мазмұн, жарнама немесе басқа да қызметтер ұсынатын белгілі бір үшінші тараптар Қызметтеріміздің белгілі бір аймақтарында cookie файлдарын, beacon файлдарын және басқа да технологияларды пайдалануы мүмкін.

Cookie файлдары
Cookie файлдары дегеніміз – компьютеріңізде, теледидарыңызда, мобильді телефоныңызда немесе басқа құрылғыда ақпарат сақтайтын кішкентай файлдар. Олар құрылғыңызға cookie файлы қойған тұлғаның сізді әртүрлі веб-сайттар, қызметтер, құрылғылар және/немесе шолу сеанстары арқылы анықтауына мүмкіндік береді. Cookie файлдары көптеген пайдалы мақсаттарға жарамды. Мысалы:
• Cookie файлдары сіздің кіру тіркелгі деректеріңізді есте сақтай алады, сондықтан қызметке әр кірген сайын сол тіркелгі деректерін енгізу қажет болмайды.
• Cookie файлдары бізге және үшінші тараптарға Қызметтеріміздің қай бөліктері ең танымал екенін түсінуге көмектеседі, себебі олар көрушілердің қай беттер мен мүмкіндіктерге кіретін және сол беттерде қанша уақыт өткізетінін көруге көмек береді. Осындай ақпаратқа талдау жасау арқылы Қызметтерді бейімдеуге және сізге жақсырақ қызмет көрсетуге мүмкіндік аламыз.
• Қызметке әр кірген кезде, бірдей жарнама алмауыңыз үшін cookie файлдары бізге және үшінші тараптарға сіздің қандай жарнамаларды көргеніңізді білуге көмектеседі.
• Cookie файлдары Қызметтерімізді және басқа веб-сайттар мен қолданбаларды пайдалануыңыз туралы ақпарат жинау арқылы бізге және үшінші тараптарға сізге маңызды мазмұн мен жарнама ұсынуға көмектеседі.
Қызметтерге қол жеткізу үшін веб-браузер пайдаланған кезде, браузеріңізді барлық cookie файлдарын қабылдайтын, барлық cookie файлдарын қабылдамайтын немесе cookie жіберілген кезде сізге ескертілетін етіп конфигурациялауға болады. Браузерлердің әрқайсысы әртүрлі, сондықтан cookie параметрлерін өзгерту әдісін үйрену үшін “Анықтама” мәзірін қарап шығыңыз. Құрылғыңыздың операциялық жүйесінде cookie файлдарына арналған қосымша басқару құралдары болуы мүмкін.
Кейбір Қызметтер cookie файлдары арқылы жұмыс істейтіндіктен, cookie файлдарын өшірсеңіз, сол Қызметтерді немесе олардың белгілі бөліктерін пайдалану мүмкіндігіне әсер етуі ықтимал екенін ескеріңіз.

Басқа жергілікті жад
Біз белгілі бір үшінші тараптармен бірге жергілікті бөлісу нысандары (“Flash cookie файлдары” деп те аталады) және HTML5 жергілікті жады секілді жергілікті сақтау технологияларының басқа түрлерін Қызметтермен байланыста қолдануымыз мүмкін. Бұл технологиялар құрылғыңызда сақталатыны және сіздің әрекеттеріңіз бен параметрлеріңіз туралы белгілі бір ақпаратты сақтау үшін қолдануға болатыны жағынан жоғарыда айтылған cookie файлдарына ұқсас. Алайда бұл технологиялар стандартты cookie файлдарына қарағанда құрылғыңыздың басқа бөліктерін пайдалануға әкелуі мүмкін, сондықтан сіз стандартты браузер құралдары мен баптаулары арқылы оларды басқара алмауыңыз ықтимал. Flash cookie файлдарында сақталған ақпаратты өшіру туралы қосымша ақпаратты мына жерден алыңыз: “http://helpx.adobe.com/flash-player/kb/disable-local-shared-objects-flash.html”.

Beacon файлдары
Сонымен қатар біздің белгілі бір үшінші тараптармен бірге құрылғыңыздағы ақпаратты сервермен байланыстыратын beacon файлдары (немесе “пикселдер”) деп аталатын технологияларды пайдалануымыз мүмкін. Beacon файлдарын Интернет мазмұнына, бейнелерге және электрондық хаттарға ендіруге болады және сервердің құрылғыңыздағы ақпараттың белгілі бір түрлерін оқуына, белгілі бір мазмұнын немесе белгілі бір электрондық хабарды көрген кезде білуіне, құрылғыңыздың beacon файлын, IP мекенжайын көрген уақыт пен күнді анықтауына мүмкіндік береді. Біз бен белгілі бір үшінші тараптар beacon файлдарын әртүрлі мақсатқа, оның ішінде Қызметтеріміздің пайдаланылуын және (cookie файлдарымен бірге) сізге қатысты мазмұн мен жарнамаларды ұсынуды талдауға пайдаланады.
Қызметтерімізге кіру және пайдалану арқылы сіз cookie файлдарын, басқа жергілікті сақтау технологияларын, beacon файлдарын және құрылғыңыздағы басқа ақпаратты сақтауға келіседі. Сонымен қатар сіз біз бен жоғарыда айтылған үшінші тараптардың мұндай cookie файлдарына, жергілікті сақтау технологияларына, beacon файлдары мен ақпаратқа қол жеткізуіне келісесіз.

ҚОСЫМША АҚПАРАТ
Қандай да бір арнайы сұрақтарыңыз бар болса, бізге төмендегі мекенжай бойынша хабарласыңыз:
Samsung Electronics Co., Ltd.
129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea
Электрондық пошта: https://www.samsung.com немесе https://help.content.samsung.com веб-сайтындағы тұтынушыларға қызмет көрсету бөліміне хабарласыңыз.


РЕТТЕУ ҚЫЗМЕТІНІҢ ҚҰПИЯЛЫЛЫҚ ТУРАЛЫ МӘЛІМДЕМЕСІ
Реттеу қызметін пайдалану үшін алдымен сізде Samsung account болуы керек. Біздің https://account.samsung.com/membership/pp (“Samsung құпиялылық саясаты”) мекенжайындағы Құпиялылық саясатымыз Samsung account пен Реттеу қызметін пайдалануыңызға қатысты. Осы Құпиялылық туралы мәлімдемеде Реттеу қызметіне байланысты жеке ақпаратыңызды жинау, пайдалану, бөлісу және сақтау жолы туралы қосымша ақпарат беріледі және оны Samsung құпиялылық саясатымен бірге оқу қажет. Осы Құпиялылық туралы мәлімдеме мен Samsung құпиялылық саясатының шарттары арасында қандай да бір сәйкессіздік немесе қайшылық болған жағдайда, осы Құпиялылық туралы мәлімдеменің шарттары басым күшке ие болады.

Реттеу қызметі дегеніміз не?
Samsung құрылғылары, қолданбалары мен қызметтері (әрқайсысы “Қызмет” және барлығы бірге “Қызметтер” деп аталады) тілектеріңіз бен қажеттіліктеріңізді ақылды әрі интеллектуалды әдіспен болжау арқылы бейімделген қызметтерді ұсынатын етіп жасалған. Samsung компаниясының Реттеу қызметі кеңейтілген пайдаланушы тәжірибесін, оның ішінде сіз туралы және Қызметтерді пайдалануыңыз туралы алынған ақпаратқа сүйене отырып бейімделген мазмұн мен ұсыныстарды қамтамасыз етеді. Мысалы, Реттеу қызметі Samsung дауысты тану қызметін пайдаланғанда, сізге кеңестер мен бейімделген ақпаратты ұсыну арқылы немесе жаңбырлы күндері тыңдаған музыканы есте сақтап, оны кейінірек ұсыну арқылы Қызметтерді пайдалану тәжірибеңізді арттыра алады. Сонымен бірге “Үйге жақындап қалғанда бір бөтелке су сатып алуды есіме сал” деп команда берсеңіз, Реттеу қызметі команданы ұмытпай, үйге жақындап қалғанда, бір бөтелке су сатып алуды есіңізге сала алады.

Реттеу қызметі сіз туралы қандай ақпарат түрін жинауы мүмкін?
Реттеу қызметі сізді түсініп, сіз туралы білген сайын, сізге бейімделген мазмұн мен ақпаратты жылдам әрі дәлірек ұсына алады. Реттеу қызметі қызығушылықтарыңызды, талғамдарыңызды және тұрған орныңызды түсінуге көмектесетін етіп жасалған және сіз туралы ақпаратты түрлі жолмен жинап, талдайды, соның ішінде:
•	Құрылғы туралы ақпарат. Реттеу қызметі құрылғыңыздың бірегей идентификация ақпаратын, баптаулар ақпаратын (тіл мен құлыптау баптаулары сияқты), күй туралы ақпаратты (басқа құрылғылармен байланыстары сияқты) және құрылғыларыңыз туралы басқа ақпаратты жинай алады. Реттеу қызметі құрылғыңызда орнатылған немесе қазір жұмыс істеп тұрған қолданбаларды да тексере алады. Оған қоса, Реттеу қызметі құрылғылардағы Қызметтерді және үшінші тарап қолданбалары мен қызметтерін пайдалануды қоса алғанда, Samsung account жазбасына қосылған құрылғыларыңызды қалай, қашан және қанша уақыт пайдаланғаныңыз туралы ақпаратты (құрылғыларыңыздағы қолданбалар тізімі, құрылғыларыңызда ойнатылған музыка, кірген веб-сайттар мен жасалған іздеулер сияқты) жинауымыз мүмкін.
•	Музыкаңыз бен фотосуреттеріңіз туралы ақпарат. Реттеу қызметі алдында ойнатылған немесе сақталған музыка бойынша тақырыптар, жанрлар мен орындаушылар сияқты ақпаратты және сақталған фотосуреттеріңізді түсірген уақыт пен орын сияқты фотосуреттеріңіз туралы ақпаратты жинап, талдай алады.
•	Контактілер мен коммуникация деректері. Реттеу қызметі контактілер тізімін аша алады және басқалармен қарым-қатынасыңызды (мысалы, отбасыңыз бен достарыңыз), кімдер ең маңызды контактілер екенін, кімдермен жиі хабарласатыныңыз және таңдаған байланысу әдісіңіз туралы анықтау; маңызды контактілеріңіз туралы ақпаратты (мысалы, жіберіп алған қоңыраулар) туралы ақпаратты көрсету және дауысты тану мүмкіндігін пайдаланғанда қарайтын контактілерді табу сияқты қызметтермен қамтамасыз ететін кіріс/шығыс қоңырауы мен мәтіндік хабарлама журналын жинап, талдай алады.
•	Күнтізбе ақпараты. Реттеу қызметі құрылғыңыздағы күнтізбені аша алады және талғамдарыңызды білу, ерекше жағдайларды жазып алу және тұрған орныңызды анықтау үшін күнтізбе деректерін жинап, талдай алады.
•	Интернетті шолу журналы. Реттеу қызметі қызығушылықтарыңыз бен талғамдарыңызды білу, маңыздырақ іздеу нәтижелерін көрсету және түрлі контекстегі ең лайықты ақпаратты қамтамасыз ету және осы Құпиялылық туралы мәлімдемеде айтылған басқа қызметтерді ұсыну үшін Интернетті шолу журналын (кірген веб-сайттар, іздеу кілт сөздері мен бетбелгілер сияқты) ашып, жинап, талдай алады. Құпия режимде (Инкогнито немесе Жеке режим) орындалған Интернетті шолудағы іздеу журналы жиналмайды.
•	Геодеректер туралы ақпарат. Реттеу қызметі Bluetooth және Wi-Fi сигналдары, күнтізбе жазбалары мен осы мақсаттағы басқа технологиялар мен орынға қатысты хабарландыруларды немесе сұраған ақпаратты қамтамасыз ету сияқты осы мақсаттардағы деректер арқылы жүйелі түрде құрылғыңыздың нақты геолокациясы мен орныңызға қатысты басқа да ақпаратты ашуы, жинауы және талдауы мүмкін. Реттеу қызметі геолокация туралы ақпаратты жинауы үшін, “Геодеректер” баптаулары құрылғыңызда қосылып тұруы тиіс. Сондықтан кейбір жағдайларда Реттеу қызметі “Геодеректер” баптауларын қосуды сұрауы мүмкін.
•	Samsung account, Менің профилім және Samsung қызметтеріне қатысты деректер. Реттеу қызметі Samsung account жазбасында сақталған немесе онымен байланысты (Samsung account идентификаторы, байланыс ақпараты, аты, туған күні мен жынысы сияқты) ақпаратты және “Менің профилімде” тіркелген ақпаратты жинап, талдауы мүмкін. Реттеу қызметі, сондай-ақ Samsung қолданбаларын пайдалану журналы, дауысты тану қызметі арқылы берілген дауыстық командалар, Еске салғыштарда орнатылған хабарландырулар мен сізге берілген ауа райы деректері сияқты Қызметтерді пайдалануға қатысты ақпаратты жинауы және талдауы мүмкін.
•	Қосылған үшінші тарап қолданбалары мен қызметтеріне қатысты ақпарат. Үшінші тарап қолданбасына немесе қызметіне қосылу рұқсатын беру арқылы сіз Реттеу қызметін үшінші тарап қолданбалары мен қызметтерін пайдалануға қатысты деректерді пайдаланатын және бейімделген мүмкіндіктерді беретін етіп қоса аласыз.

Жоғарыда айтылған ақпараттан бөлек, Реттеу қызметі сіз, сіздің құрылғыңыз бен қолданбаларыңыз және сіздің Қызметтерді пайдалануыңыз туралы басқа да ақпаратты сізге жинау кезінде немесе басқа жағдайда сіздің келісіміңізбен біз сізге сипаттайтын жолдармен де жинауы мүмкін. Реттеу қызметі сізге Реттеу қызметінің қоңырау мен мәтіндік хабарлама журналы, геолокация деректері және Интернет шолу журналы сияқты жеке ақпараттың кейбір түрлерін пайдалану мен талдау жолына қатысты таңдауды ұсынады. Реттеу қызметі сізге Реттеу қызметінің жеке ақпаратыңызды жарнамалау үшін пайдалануынан бас тарту таңдауын да ұсынады. Қосымша ақпаратты төмендегі “Құқықтарыңыз бен таңдауларыңыз” бөлімінен қараңыз.

Жиналған ақпарат қалай пайдаланылады?
Реттеу қызметі автоматтандырылған жүйе арқылы жоғарыда көрсетілген ақпаратты талдайды және талданған ақпаратты рұқсат берген Қызметтер мен үшінші тарап қолданбаларына мына мақсаттар үшін береді:
•	бейімделген мазмұн мен ақпарат ұсыну;
•	жақсырақ Қызметтерді ұсынудың әдістерін талдау;
•	Қызметтерді жақсарту және дамыту;
•	сізді қызықтыруы мүмкін өнімдер мен қызметтер туралы бейімделген жарнамалар көрсету және
•	бөлек келісіміңізбен қызығушылықтарыңызға сай келетін Samsung және үшінші тараптар ұсынатын өнімдер мен қызметтер туралы электрондық пошта және Push-хабарландыру арқылы байланысу.
Кейбір ақпаратты жинау мен пайдалануды төмендегі “Құқықтарыңыз бен таңдауларыңыз” бөлімінде сипатталған жолмен тоқтата аласыз. Кейбір ақпарат Қызметтердің әрқайсысы үшін Реттеу қызметін қамтамасыз етуге қажет болатындықтан, Реттеу қызметіне барлық ақпаратқа қол жеткізуге рұқсат бергенде ғана қызметті оңтайлы пайдалана алатыныңызды ескеріңіз.

Бейімделген жарнама мен тікелей маркетинг
Реттеу қызметі қызығушылықтарыңызға сай келетін Samsung және үшінші тараптар ұсынған өнімдер мен қызметтер туралы жарнама мен тікелей маркетинг коммуникацияларын (барлығы бірге “Жарнамалар” деп аталады) қамтамасыз ету үшін Қызметтер мен онлайн әрекеттерді пайдалану туралы ақпаратты ұзақ уақыт және үшінші тарап веб-сайттары мен қолданбалары, сондай-ақ құрылғылар арқылы жинауы, талдауы және бөлісуі мүмкін. Қолданыстағы заң бойынша талап етілгенде, тікелей маркетинг мақсаттары үшін біз жеке ақпаратыңызды өңдеуге сіздің келісіміңізді аламыз. Сіз Samsung account баптауларындағы “Менің профилім > Samsung account басқару” мәзірі арқылы “Реттеу қызметін пайдаланатын жарнама” опциясын өшіріп, бейімделген Жарнамалар үшін Реттеу қызметінің осы ақпаратты пайдалануынан бас тартуыңызға болады. Бұл опцияны ажырату Samsung ұсынған барлық Жарнамаларды (оның ішінде бейімделген Жарнамаларды) тоқтатпауы мүмкін екенін ескеріңіз. Басқа Қызметтерден Жарнамаларды алуға келіссеңіз, оларды Samsung компаниясынан әрі қарай ала беруіңіз мүмкін. Басқа Қызметтердің осындай Жарнамаларынан қалай бас тартуға болатыны туралы қосымша ақпарат алу үшін қолданыстағы Қызметтің “Баптаулар” мәзіріне кіріңіз.

Реттеу қызметі алған ақпаратты қалай жоюға болады?
Samsung account жазбасын жойғаннан кейін, Реттеу қызметі жинап, талдаған ақпарат жойылады. Сондай-ақ Samsung account жазбасын жоймастан бұрын, Samsung account үшін “Құпиялылық параметрлері” мәзірі арқылы кез келген уақытта Реттеу қызметі жинап, талдаған деректердің кейбір санаттарын жоюды сұрай аласыз. Кейбір жағдайларда біздің серверлерде сақталған ақпаратты толығымен жою үшін біраз уақыт керек болуы мүмкін екенін ескеріңіз.

Реттеу қызметі жинаған ақпаратты жойсам немесе Реттеу қызметінің кейбір ақпаратты жинауын тоқтатсам, не болады?
Жиналған ақпаратты жойсаңыз, Реттеу қызметінің сізге жіберетін бейімделген мазмұнның дәлдігі және/немесе сапасы төмендеуі мүмкін. Сонымен қатар кейбір бейімделген мүмкіндіктер жойған немесе Реттеу қызметіне өтуге рұқсат бермеген ақпаратты қажет етуі мүмкін және Реттеу қызметінің қатысы бар ақпаратты қайтадан жинауына және пайдалануына мүмкіндік беру арқылы ғана сол мүмкіндіктерді алуды жалғастыруға болады.

Жеке ақпаратыңызды кімге жариялаймыз?
Сіз туралы жеке ақпаратты Реттеу қызметі арқылы Құпиялылық туралы мәлімдеме мен Samsung құпиялылық саясатында айтылғаннан басқа жағдайда үшінші тарапқа жарияламаймыз. Біз жеке ақпаратты өзіміздің еншілес және аффилиирленген компанияларымызбен және бізге Реттеу қызметін қамтамасыз етуге көмектесетін үшінші тараптағы қызметті жеткізушілерімізбен бөлісуіміз мүмкін.

Жеке ақпаратыңызды қорғау жолы
Біз Қызметтер мен Реттеу қызметі арқылы алатын жеке ақпаратты заңға қайшы немесе рұқсат етілмеген жоюдан, кедергі келтіруден, жоғалудан, өзгеруден, қол жеткізуден, біліп қоюдан немесе пайдаланудан қорғауға арналған әкімшілік, техникалық және физикалық қорғауды қамтамасыз етеміз.

Құқықтарыңыз бен таңдауларыңыз
Samsung компаниясы жасаған таңдауларыңызды құрметтейді және ақпаратыңызды бақылау үшін сізге түрлі жолдарын ұсынуға тырысады. Samsung account ішіндегі “Баптаулар” мәзірінің “Реттеу қызметтері” опциясы арқылы Реттеу қызметін ажыратуыңызға болады және мұндай жағдайда Samsung бейімделген мазмұн мен ақпаратты ұсынуды және Реттеу қызметінің ақпаратты жинап, талдауын тоқтатады. Сонымен бірге жоғарыдағы “Бейімделген жарнама мен тікелей маркетинг” бөлімінде сипатталған баптауларды өзгертсеңіз, Реттеу қызметі жинап, талдаған ақпарат жарнамалық мақсаттарға пайдаланылмайтын болады.

Сонымен қатар Реттеу қызметі жинап, талдай алатын ақпарат санаттары мен кейбір Қызметтер үшін Реттеу қызметінің қолдауын көрсете аласыз. Дегенмен кейінгі шешімдер Реттеу қызметі бұған дейін жинап, талдаған ақпаратқа әсер етпейді және Реттеу қызметін ажырату Реттеу қызметі жинап, талдап қойған ақпаратты жоймайды. Тіпті Реттеу қызметін ажыратсаңыз да, Қызметтердің әрқайсысы ұсынатын әдепкі мүмкіндіктерді әлі де пайдалана аласыз. Төменде берілген опциялардың алуан түрін таңдауға болады:

•	Samsung account тіркелген әр құрылғыларда Реттеу қызметінің баптауларын өзгерту үшін мына әрекеттерді орындаңыз:
- Смартфондар/планшеттер: Баптаулар > Бұлт және есептік жазбалар > Есептік жазба > Samsung account > Құпиялылық > Реттеу қызметі
•	Samsung account тіркелген барлық құрылғыларда Реттеу қызметінің баптауларын өзгерту үшін мына әрекеттерді орындаңыз:
- Веб-сайт: https://account.samsung.com > Жеке ақпарат параметрлері
- Смартфондар/планшеттер: Баптаулар > Бұлт және есептік жазбалар > Есептік жазба > Samsung account > Менің профилім > Samsung account басқару > Реттеу қызметі

Жоғарыдағы нақты баптаулар Реттеу қызметін қолдайтын жаңартылған немесе жаңа құрылғы модельдерінде өзгеріске ұшырауы мүмкін. Бейімделген пайдаланушы тәжірибесі Реттеу қызметін ажырату нәтижесінде өзгеруі мүмкін екенін ескеріңіз.

Қолданыстағы заңға сәйкес жеке ақпаратыңызды өңдеуге қарсылық білдіруге немесе шектеу қоюды сұрауға және жеке ақпаратыңызға қол жеткізуді сұрауға және түзетуге құқығыңыз болуы мүмкін. Өтініштерді https://help.content.samsung.com веб-сайтындағы тұтынушыларға қызмет көрсету бөліміміз арқылы жасауға болады.


SAMSUNG БҮКІЛӘЛЕМДІК ҚҰПИЯЛЫЛЫҚ САЯСАТЫ – SMART TV МӘЛІМДЕМЕСІ
Samsung компаниясының Smart TV қызметі кеңейтілген бейне мазмұнын, бейімделген теледидар тәжірибелерін, фильмдерді, әлеуметтік желі қызметтеріне байланыстарды және Smart TV құрылғысы дауыстық командалар арқылы басқару мен онымен өзара әрекеттесу мүмкіндігін беретін функциялар жиынын ұсынады. Біз ақпаратыңызды Samsung бүкіләлемдік құпиялылық саясатында сипатталған жолдармен Smart TV және Smart TV теледидарына қосылған құрылғылар арқылы жинаймыз, пайдаланамыз, бөлісеміз және сақтаймыз. Осы мәлімдемеде кейбір Smart TV мүмкіндіктерінің құпиялылық тәжірибелері туралы қосымша мәліметтер беріледі.

Smart TV бейне бағдарламалар мен басқа мазмұнды оңай тауып, қолжеткізуге мүмкіндік беретін етіп жасалған. Мысалы, кабельдік немесе жерсеріктік оператор тарататын тікелей телебағдарламалар және Smart TV құрылғысында көрсетілетін іздеу мүмкіндігі бар нұсқаулар арқылы үшінші тарап мазмұнын жеткізушілер тарататын тапсырыс бойынша бейне мазмұны бойынша ұсыныстар туралы ақпаратқа қолжеткізе аласыз.
Тікелей телебағдарламалар кезінде біз қала кодыңыздың бөлігіне қарап, сіз қандай мазмұнды көре алатыныңызды анықтаймыз. Оған қоса, Smart TV сізді қызықтыратын бағдарлама мен мазмұнды ерекшелеп немесе көру тәжірибеңізді жақсартатын қосымша қызметтерді ұсына отырып, сіз үшін маңызды басқа Smart TV мазмұнын тауып, пайдалануға көмектеседі. Осы ұсыныстар мен қосымша қызметтер мынадай ақпаратқа негізделеді:
• Smart TV немесе басқа құрылғыларда Samsung қолданбалары арқылы көрілген, сатып алынған, жүктеп алынған немесе жіберілген мазмұн туралы ақпарат (Теледидар ақпараты туралы төмендегі “Қарау ақпараты қызметтері” бөлімін қараңыз);
• сіз Smart TV арқылы пайдаланған қолданбалар туралы ақпарат;
• Smart TV құрылғысындағы “Ұнату”, “Ұнатпау”, “Қазір көру” және басқа түймелерді басу туралы ақпарат;
• нақты бейне мазмұнын іздеген кезді қоса, Smart TV іздеу мүмкіндіктеріне енгізілген сұрау шарттары;
• Smart TV теледидарын пайдалану туралы басқа ақпарат және құрылғы туралы ақпарат, соның ішінде IP мекенжайы, журнал деректері, жабдық немесе бағдарламалық құрал конфигурациясын анықтайтын ақпарат, браузер ақпараты және сіз сұраған бет(тер).

Қарау ақпараты қызметтері
Бейімделген және дербестелген Smart TV тәжірибесін ұсыну үшін, біздің кейбір мүмкіндіктеріміз бен қызметтеріміз теледидарды қарау журналы мен Smart TV пайдалану туралы ақпаратына негізделеді.
Теледидарды қарау журналына желілер, арналар, кірілген веб-сайттар мен Smart TV құрылғысында қаралған бағдарламалар және оларды қарауға жұмсалған уақыт туралы ақпарат кіреді.
Біз осы ақпаратты алу үшін ACR (мазмұнды автоматты тану) мен басқа технологияларды пайдалануымыз мүмкін. Smart TV көрілген бағдарламаларды анықтау үшін бейне фрагменттерін немесе теледидар тюнері туралы ақпаратты тасымалдайды.
Құпиялылықты таңдауды кез келген уақытта өз білгенінше нақты мүмкіндікті немесе қызметті ажырату үшін баптаулар мәзіріне өтіп өзгертуге болады, бұл жағдайда теледидарды қарау журналын нақты мүмкіндік немесе қызмет үшін жинақтау тоқтайды.
Таңдаған құпиялылық параметріңіз белгілі бір қарау ақпаратына негізделген қызметтің қолжетімділігіне немесе сапасына әсер ететінін ескеріңіз.

Қызығушылыққа негізделген жарнама қызметтері
Қызығушылыққа негізделген жарнама қызметтері (“IBA қызметтері”) коммерциялық жарнамаларды қоса алғанда, Samsung Smart TV немесе түрлі Samsung және үшінші тарап платформаларында немесе құрылғыларында, Интернетте, мобильді құрылғыларда және планшеттерде Samsung және үшінші тараптар ұсынған өнімдер мен қызметтер туралы пайдалы, интерактивті және қызығушылыққа негізделген жарнамаларды алу және көру мүмкіндігін қамтамасыз ету үшін жасалған.

Құрылғыларда сізге маңызды жарнамаларды жасау үшін IBA қызметі теледидар қарау журналына (желілер, арналар, кірілген веб-сайттар және Samsung Smart TV құрылғысында көрілген бағдарламалар мен оларды көруге кеткен уақыт мөлшері туралы ақпаратты қоса алғанда), Samsung Smart TV пайдалану ақпаратына және сенімді үшінші тарап деректер көздерінен алынатын басқа статистикалық деректерге негізделеді. Біз теледидар қарау журналы үшін мазмұнды автоматты тану (ACR) және басқа технологияларды пайдалануымыз мүмкін.

Жоғарыдағы ақпарат негізінде қызығушылықтары бірдей және осы топтарды IBA қызметі үшін пайдаланатын Samsung Smart TV иелерінің тобын жасадық. Жоғарыдағы ақпарат Samsung Smart TV тағайындалған және соған байланысты жарнамаларды қабылдайтын құрылғылар топтарын анықтау үшін пайдаланылады.

Кез келген уақытта Samsung Smart TV құрылғыңыздағы “Баптаулар” мәзіріне кіру арқылы IBA қызметтерін ажырата аласыз.

IBA қызметіне қатысты құпиялылықты таңдау теледидар қарау журналына немесе Samsung Smart TV пайдалану туралы ақпаратқа арнайы негізделмеген жарнамалар мен маркетингтің басқа түрлерін алуға әсер етпейді. Жарнамалар мен маркетингтің осындай басқа түрлері жинақталған геодеректерге және басқа болжанған немесе топшыланған ақпаратқа негізделеді. Олардың маңыздылығы азырақ болуы мүмкін, себебі олар сіздің қызығушылықтарыңызға негізделмеген.

IBA қызметтері туралы толығырақ ақпаратты осы Мәлімдеменің төменгі жағындағы IBA қызметтерінің құпиялылық туралы мәлімдемелерінен қараңыз.

PSID
Қызығушылыққа негізделген жарнамаларды қамтамасыз ету мақсатында жиналған Smart TV қарау журналы мен пайдалану туралы ақпарат Дербес қызмет идентификаторы немесе “PSID” деп аталатын кездейсоқ реттелген, тұрақсыз және қайта орнатуға болатын құрылғы идентификаторымен байланыстырылады.
PSID идентификаторын Smart TV құрылғыңыздағы “Баптаулар” мәзіріне кіру арқылы кез келген уақытта қайта орнатуыңызға болады, ал қайта орнатылғаннан кейін қызығушылыққа негізделген жарнамаларға қатысты Smart TV қарау журналы мен Smart TV пайдалану туралы ақпаратыңыз алдыңғы PSID идентификаторынан жиналған ақпараттан ажыратылады. PSID идентификаторын қайта орнатсаңыз, бейімделген және қызығушылыққа негізделген жарнамалардың сапасы жақсы бейімделмеуі мүмкін екенін ескеріңіз.

Дауысты тану
Smart TV құрылғысын басқаруға, мүмкіндіктерінің көпшілігін дауыстық командалармен пайдалануға болады.
Дауысты тану мүмкіндігін қоссаңыз, дауысыңыз арқылы Smart TV құрылғысымен өзара әрекеттесе аласыз. Дауысты тану қызметтерін ұсыну үшін, дауыстық командалар бізге жіберіледі (құрылғыңыз туралы ақпаратпен, оның ішінде құрылғы идентификаторларымен бірге) және біз Дауысты тану қызметтерін ұсыну үшін дауыстық командаларды мәтінге түрлендіреміз. Оған қоса, Samsung компаниясы дауыстық командалар мен байланысты мәтіндерді жинауы мүмкін, біз сол арқылы мүмкіндіктерді бағалап, жақсарта аламыз. Samsung компаниясы қашықтан басқару құралында немесе экранда іске қосу түймесін басып немесе қашықтан басқару құралындағы микрофонға сөйлеу арқылы нақты іздеу сұрауын тек Smart TV құрылғысына жасағанда дауыстық командаларды жинайды.
Егер Дауысты тану қызметін қоспасаңыз, дауысты тану қызметін пайдалана алмайсыз.
Дауысты тану функциясының деректер жинағын кез келген уақытта “Баптаулар” мәзіріне өтіп, өшіруге болады. Дегенмен бұл Дауысты тану қызметтерін пайдалануға тыйым салуы мүмкін.

Дауысты тану туралы толығырақ ақпаратты осы Мәлімдеменің төменгі жағындағы Дауысты танудың құпиялылық туралы мәлімдемесінен қараңыз.

Үшінші тараптар
Үшінші тарап ұсынған бейнені көрген, не болмаса қолданбаны немесе мазмұнды ашқан кезде, сол жеткізуші Smart TV туралы ақпаратты (мысалы, оның IP мекенжайы және құрылғы идентификаторлары), сұралған транзакцияны (мысалы, бейнені сатып алу немесе жалға алу сұрауыңыз) және сіздің қолданбаны немесе қызметті пайдалануыңызды жинауы немесе алуы мүмкін. Samsung компаниясы осы жеткізушілердің құпиялылық немесе қауіпсіздік жұмыстарына жауапты емес. Сақтық шараларын жасап, қолданылатын үшінші тарап веб-сайттарына және қызметтеріне қолданылатын құпиялылық мәлімдемелерін қарап шығуыңыз қажет.

Арнайы елге арналған мүмкіндіктер
Осы Smart TV мәлімдемесінде сипатталған мүмкіндіктердің бірі немесе бірнешеуі тұрғылықты жеріңізге байланысты қолжетімді болмауы мүмкін екенін ескеріңіз.


SAMSUNG БҮКІЛӘЛЕМДІК ҚҰПИЯЛЫЛЫҚ САЯСАТЫ – МОБИЛЬДІ ҚҰРЫЛҒЫ МӘЛІМДЕМЕСІ
Samsung мобильді құрылғылары, құрал-жабдықтары және басқа да қатысты технологиялар мен қызметтер (жинақтап айтқанда, біздің “Мобильді құрылғылар”), оның ішінде пайдаланушылардың олардың жарамдылығы мен әл-ауқатын басқаруға және жақсартуға, олардың пайдаланушылық тәжірибесін жақсартуға, мобильді төлемдер жасауға және олардың Мобильді құрылғыларын дауыстық командалармен басқаруға мүмкіндік беруді қамтитын мүмкіндіктердің кең ауқымын ұсынады. Сіз біздің Мобильді құрылғыларды пайдаланған кезде, ақпаратыңыз Samsung құпиялылық саясатында сипатталған жолдармен жиналады, пайдаланылады, бөлісіледі және сақталады. Осы мәлімдемеде сол ақпаратты Мобильді құрылғы мүмкіндіктерін ұсынуға қалай пайдаланатынымыз туралы қосымша мәліметтер беріледі.

Мобильді құрылғыңыз туралы стандартты ақпарат
Мобильді құрылғыңызды іске қосқан немесе оның Интернетке қосылған мүмкіндіктерін пайдаланған кезде, ақпарат жиналады. Ол IP мекенжайы, операциялық жүйенің нұсқасы, аймақтық және тіл баптаулары секілді Мобильді құрылғыңыз туралы ақпаратты және IMEI идентификаторларын және басқа бірегей құрылғы идентификаторларын қамтиды. Сондай-ақ онда Мобильді құрылғыңызды қалай, қашан және қанша уақыт пайдаланғаныңыз туралы ақпарат қамтылады.
Құпиялылық саясатында айтылғандай біз пайдалану, техникалық қызмет көрсету және жақсарту мақсаттарында Мобильді құрылғы туралы стандартты ақпаратты пайдаланамыз және Мобильді құрылғы туралы стандартты ақпаратты ұялы байланыс операторлары сияқты бизнес серіктестермен немесе біздің атымыздан қызметтер ұсынатын қызметті жеткізушілермен бөлісуіміз мүмкін.

Үшінші тараптар
Үшінші тарап, оның ішінде мобильді байланыс операторыңыз ұсынған мүмкіндікті пайдаланған кезде, сол жеткізуші Мобильді құрылғыңыз туралы ақпаратты (мысалы, оның IP мекенжайы және құрылғы идентификаторлары), сұралған транзакцияны (мысалы, мазмұнды сатып алу немесе жалға алу сұрауыңыз) және сіздің қолданбаны немесе қызметті пайдалануыңызды жинауы немесе алуы мүмкін. Samsung компаниясы осы жеткізушілердің құпиялылық немесе қауіпсіздік жұмыстарына жауапты емес. Сақтық шараларын жасап, қолданылатын үшінші тарап веб-сайттарына және қызметтеріне қолданылатын құпиялылық мәлімдемелерін қарап шығуыңыз қажет.

Арнайы мүмкіндіктер
Осы Мәлімдемеде сипатталған мүмкіндіктердің бірі немесе бірнешеуі модельдің нұсқасына, қызметті жеткізушіге немесе тұрғылықты жеріңізге байланысты қолжетімді болмауы мүмкін екенін ескеріңіз.

Samsung Health
Samsung Health қолданбасы, қосылған қолданбалар мен соған байланысты керек-жарақтар (жинақтап айтқанда, “Samsung Health”) – салауатты өмір салтын қолдауға арналған барлығы біреудегі жиынтық. Samsung Health бағдарламасымен күнделікті әрекеттеріңізді бақылауға; күнделікті жаттығу көрсеткіштеріне және кезеңдеріне жетуге кеңес алуға; және жүрек соғысы, SpO2 деңгейлері және қысым деңгейі секілді факторларды өлшеуге және басқаруға болады.
Samsung Health үшін деректерді өңдеу мақсаты – сұралған қызметті немесе мүмкіндікті, оның ішінде Samsung account жазбасын пайдаланушыларға деректердің резервтік көшірмесін жасау және синхрондау қызметтерін ұсыну, денсаулығыңызды жақсарту үшін, деректер талдауы мен статистикасын ұсыну және Samsung Health бағдарламасының өзін және оның ұсыныстарын жақсарту. Деректерді не Мобильді құрылғыңыздағы датчиктер арқылы, не өз деректеріңізді жарамды Мобильді құрылғыға немесе оған қатысты қолданбаға немесе жабдыққа тұрақты енгізген кезде жинауға болады.
Ақпаратыңызды өңдеу әдісі туралы қосымша ақпарат Samsung Health Құпиялылық туралы мәлімдемесінде сипатталған, оны Samsung Health қолданбасындағы “Баптаулар” мәзірінен көруге болады.

Samsung Social
Samsung Social (бұрын Жақсартылған мүмкіндіктер деп аталған) – достарыңызбен ортақ пайдалануға және хабарласуға болатын жолдарды жеңілдетуге және жетілдіруге арналған қызметтердің жиынтығы.
Ағымдағы уақытта қолжетімді мүмкіндіктердің көмегімен, мысалы, профиліңізді бөлісуге және достарыңыздан суреттерді көруге; сондай-ақ файлдар мен мазмұнды Контакт ішіндегі достарыңызбен оңай бөлісуге болады.
Осы мүмкіндіктерді ұсыну үшін, атыңызды, контактілер тізіміндегі телефон нөміріңізді жинауымыз және достарыңызбен бөліскіңіз келетін мазмұнға қол жеткізе алуымыз қажет.
Осы мүмкіндіктерді толығымен өшіруді таңдауға, не болмаса Мобильді құрылғыңыздағы Samsung account баптауларына немесе Samsung Social мүмкіндіктерін пайдаланатын қолданбаларға кіру арқылы пайдаланғыңыз келетін қызметтерді таңдауға болады.
Оған қоса, Samsung Social қызметін пайдалануды қалай таңдағаныңызға қарай, деректердің қандай санаттарын бөлісуді, сондай-ақ қай достарыңызбен бөлісуді таңдай аласыз.

Samsung Pay
Samsung Pay – үйлесімді Мобильді құрылғыны пайдаланып дебиттік және кредиттік карта сатып алудың оңай және қауіпсіз жолы. Samsung Pay қызметін пайдалану және картаны тіркеу процесін іске қосу үшін, деректердің идентификациясы мен растауы Мобильді құрылғыңыздан банкіңізге жіберіледі. Бұл Samsung account туралы ақпаратты және Samsung Pay қызметін пайдалану деректерін, құрылғы туралы ақпаратты, Геодеректер баптаулары қосылған болса, геодеректер туралы ақпаратты (яғни, картаны тіркеген кезде қай жерде болғаныңызды) және серверлеріміз арқылы өтетін карта берушіңізге жіберілген карта туралы ақпарат пен шот ұсынылатын мекенжайды қамтиды. Бұл ақпарат Мобильді құрылғыңыз арқылы шифрланады және Samsung серверлері арқылы банкіңізге жіберіледі. Біз карта немесе банк мәліметтеріне ешқашан кірмейміз.
Мобильді құрылғыңыз тіркелген соң, барлық транзакция деректері Мобильді құрылғыңыз бен сіздің карта берушіңіз бен банк арасында қауіпсіз жіберіледі. Соңғы транзакция журналы Мобильді құрылғыңызда бар және сіз, банкіңіз бен карта берушіңіз арасында ғана белгілі. Біз сіз жасайтын транзакциялар немесе транзакциялар жасауға қолданатын құрылғы немесе тіркелгі туралы ақпаратты жинамаймыз. Алайда қызметті тұтынушыларға ыңғайлырақ және пайдалырақ ету арқылы жақсарту мақсатында пайдаланушылардың Samsung Pay қызметін қолдану жолын түсіну үшін, Samsung Pay арқылы сатып алу әрекеттеріне қатысты жиналған ақпаратты жинап, жасыруымыз мүмкін.
Ақпаратыңызды өңдеу әдісі туралы қосымша ақпарат Samsung Pay Құпиялылық туралы мәлімдемесінде сипатталған, оны Samsung Pay қолданбасындағы “Баптаулар” мәзірінен көруге болады.

Дауыс қызметтері
Мобильді құрылғыңызды басқаруға, мүмкіндіктерінің көпшілігін дауыстық командалармен пайдалануға болады.
Үлгіңізге және аймаққа байланысты Мобильді құрылғыңызға ойнату тізімінен әндерді ойнату немесе S Voice арқылы веб-іздеулер жүргізу секілді белгілі бір мүмкіндіктерді іске қосуға команда бере аласыз. Сонымен қатар Bixby қызметінің көмегімен дауысты командаларды пайдаланып сенсорлы интерфейспен орындаған нәрсенің бәрін бақылауға болады. Сонымен қатар S Translator мүмкіндігі арқылы аударуға, Дауыстық жазба арқылы жаднамалар жазу қызметтерін алуға немесе Көлік режимін қосқан соң, Мобильді құрылғыңызға сөйлеу арқылы мүмкіндіктерді іске қосуға болады.
Дауыс қызметтерін ұсыну үшін, кейбір дауыстық командаларды (құрылғыңыз және оны пайдалану туралы ақпаратпен, оның ішінде құрылғы идентификаторларымен бірге) дауыстық командаларды мәтінге түрлендіретін үшінші тараптың қызметті жеткізушіні жіберуге болады. Оған қоса, Samsung компаниясы дауыстық командаларды жинап, құрылғыңыз оларды жазуы мүмкін, сол арқылы Дауыс қызметтерін ұсынып, мүмкіндіктерді бағалап, жақсарта алады.

Samsung жарнамасының ИД
Мобильді құрылғыңызға жіберілген мазмұн мен жарнаманы өзіңізге лайықтырақ ету үшін, біз Мобильді құрылғыңыз бен қызметтерді пайдалануыңыз туралы ақпарат жинаймыз.
Бейімделген маркетингті қамтамасыз ету мақсатында жиналған Мобильді құрылғыны пайдалануыңыз туралы ақпарат Samsung жарнамасының идентификаторы деп аталатын кездейсоқ реттелген, тұрақсыз және қайта орнатуға болатын құрылғы идентификаторымен байланыстырылады. Samsung жарнамасының ИД қолданбасын Мобильді құрылғыңыздағы “Баптаулар” мәзірі арқылы кез келген уақытта қайта орнатуыңызға болады, ал бейімделген маркетингіге қатысты пайдалану туралы алдыңғы ақпаратыңыз жаңа Samsung жарнамасының ИД аясында жиналған ақпараттан ажыратылады және сұрыпталады. Дегенмен Samsung жарнамасының идентификаторын қайта орнатсаңыз, бейімделген маркетинг жеке қызығушылықтарыңызға барынша жақсы бейімделмеуі мүмкін. Сондай-ақ бейімделген маркетингті алудан Мобильді құрылғыңыздағы тиісті Samsung қызметтері қолданбасындағы “Баптаулар” мәзірі арқылы кез келген уақытта бас тартуға болады.
Дегенмен бейімделген маркетингті алудан бас тартсаңыз да, Мобильді құрылғыларыңызда жарнамалар мен маркетингтің басқа түрлерін алу-алмауыңызға ол әсер етпейді. Жалғыз айырмашылық – мұндай жарнамалардың Мобильді құрылғыңызды пайдалану туралы ақпаратқа негізделмейтіндігінде.
Сондай-ақ Samsung компаниясының Мобильді құрылғыңызды пайдалану туралы ақпаратты осы Құпиялылық саясатының негізгі мәтінінде сипатталғандай басқа мақсаттар үшін де жинауы мүмкін екендігін ескеріңіз.

Қазір Samsung компаниясының басып шығаруға және көшіруге арналған өнімдері HP өнімдер тобының бөлігі болып табылады. HP құпиялылық туралы мәлімдемесін мына сілтемеден қараңыз: www.hp.com/go/privacy.